[
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [],
  [
    [
      "Rodowód Jezusa Chrystusa, syna Dawidowego, syna Abrahamowego.",
      "Od Abrahama pochodzi Izaak, od Izaaka Jakub, od Jakuba Juda i bracia jego,",
      "od Judy i Tamar Fares i Zara, od Faresa Ezrom, od Ezroma Aram,",
      "od Arama Aminadab, od Aminadaba Naasson, od Naassona Salmon,",
      "od Salmona i Rahab Booz, od Booza i Rut Obed, od Obeda Jesse,",
      "od Jessego Dawid król. Od Dawida i żony Uriasza pochodzi Salomon,",
      "od Salomona pochodzi Roboam, od Roboama Abiasz, od Abiasza Azaf,",
      "od Azafa Jozafat, od Jozafata Joram, od Jorama Ozjasz,",
      "od Ozjasza Joatam, od Joatama Achaz, od Achaza Ezechiasz,",
      "od Ezechiasza Manasses, od Manassesa Amos, od Amosa Jozjasz,",
      "od Jozjasza Jechoniasz i bracia jego w czasie uprowadzenia do Babilonu.",
      "A po uprowadzeniu do Babilonu urodził się Jechoniaszowi Salatiel; od Salatiela pochodzi Zorobabel,",
      "od Zorobabela Abiud, od Abiuda Eliakim, od Eliakima Azor,",
      "od Azora Sadok, od Sadoka Achim, od Achima Eliud,",
      "od Eliuda Eleazar, od Eleazara Matan, od Matana Jakub,",
      "od Jakuba Józef, mąż Maryi. Z niej narodził się Jezus, zwany Chrystusem.",
      "Tak więc jest ogółem wszystkich pokoleń od Abrahama do Dawida czternaście, od Dawida aż do uprowadzenia do Babilonu pokoleń czternaście i od uprowadzenia do Babilonu aż do Chrystusa pokoleń czternaście.",
      "Z narodzeniem Jezusa Chrystusa tak było: Maryja, matka jego, zaślubiona była Józefowi; zanim jeszcze zamieszkali ze sobą, znalazła się w stanie błogosławionym za sprawą Ducha Świętego.",
      "Józef, mąż jej, był sprawiedliwym i nie chciał narazić jej na zniesławienie; zamierzał więc opuścić ją potajemnie.",
      "Nosił się z tą myślą, gdy anioł Pański ukazał mu się we śnie i rzekł: Józefie, synu Dawida, nie bój się przyjąć do siebie Maryi, małżonki swej; bo dziełem Ducha Świętego jest to, co się w niej poczęło.",
      "Porodzi syna, a ty mu nadasz imię Jezus; on bowiem wybawi lud swój z grzechów jego.",
      "To wszystko zaś stało się, aby się wypełniło słowo Pańskie zapowiedziane przez proroka:",
      "Oto Panna pocznie i porodzi Syna, i nadadzą mu imię Emmanuel, to znaczy: Bóg z nami.",
      "Przebudziwszy się Józef uczynił tak, jak mu rozkazał anioł Pański, i przyjął w dom swą małżonkę.",
      "A chociaż żył z nią w panieństwie, powiła syna [swego pierworodnego]; i nadał mu imię Jezus."
    ],
    [
      "Gdy się Jezus narodził w Betlejem judzkim, za czasów króla Heroda, przybyli do Jerozolimy mędrcy ze Wschodu i pytali:",
      "Gdzie jest nowo narodzony król żydowski? Ujrzeliśmy gwiazdę jego na wschodzie i przyszliśmy oddać mu pokłon.",
      "Usłyszawszy to przeraził się król Herod, a wraz z nim cała Jerozolima.",
      "Zwoławszy wszystkich przedniejszych kapłanów i uczonych ludu przedłożył im pytanie, gdzie Mesjasz miał się narodzić.",
      "A oni mu odpowiedzieli: W Betlejem judzkim. Tak bowiem brzmi zapowiedź dana przez proroka:",
      "A ty, Betlejem w ziemi Juda, nie jesteś już najmniejsze wśród miast książęcych Judy. Bo z ciebie wyjdzie wódz, który będzie pasterzem Izraela, ludu mego (Mi 5,2).",
      "Wówczas kazał Herod przywołać potajemnie mędrców i wywiedział się dokładnie o czas, w jakim [im] się gwiazda ukazała.",
      "Potem kierując ich do Betlejem rzekł: Idźcie i wypytujcie się pilnie o dziecię. A gdy je znajdziecie, powiadomcie mnie, abym i ja mógł pójść i oddać mu pokłon.",
      "Mędrcy wysłuchawszy króla udali się w drogę. A oto gwiazda, którą widzieli na wschodzie, szła przed nimi, aż zatrzymała się nad miejscem, gdzie było dziecię.",
      "Na widok gwiazdy doznali bardzo wielkiej radości.",
      "Wszedłszy do domu ujrzeli dziecię wraz z Maryją, matką jego. Upadli na twarz i złożyli mu hołd. Potem, otworzywszy swe skarbce, ofiarowali mu dary: złoto, kadzidło i mirrę.",
      "A otrzymawszy we śnie polecenie z nieba, aby nie wracali do Heroda, udali się inną drogą do swego kraju.",
      "Po ich odejściu zjawił się we śnie Józefowi anioł Pański i rzekł: Wstań, weź dziecię i matkę jego i uchodź do Egiptu. Pozostań tam, dopóki ci nie dam znać. Bo Herod będzie poszukiwał dziecięcia, aby je zgładzić.",
      "Wstał więc, wziął dziecię i matkę jego, jeszcze podczas nocy, i udał się do Egiptu.",
      "Tam pozostał aż do śmierci Heroda. Tak miało się spełnić to, co Pan zapowiedział przez proroka: Z Egiptu wezwałem syna mego (Oz 11,1).",
      "Herod widząc, że go mędrcy zwiedli, wpadł w wielki gniew. Wydał rozkaz, aby w Betlejem i całej okolicy pomordowano wszystkie dzieci w wieku od dwóch lat i niżej - stosownie do czasu, o który z taką dokładnością wybadał mędrców.",
      "Wówczas wypełniło się proroctwo Jeremiasza proroka:",
      "Rozległ się krzyk w Rama, płacz i jęk wielki: Rachel opłakuje dzieci swe i nie chce przyjąć pociechy, bo już ich nie ma (Jr 31,15).",
      "Gdy Herod umarł, Józefowi w Egipcie ukazał się we śnie anioł Pański",
      "i rzekł: Wstań, weź dziecię i matkę jego i wracaj do ziemi izraelskiej. Bo pomarli już ci, którzy czyhali na życie dziecięcia.",
      "A on wstawszy wziął dziecię i matkę jego i powrócił do ziemi izraelskiej.",
      "Lecz gdy się dowiedział, że na miejscu ojca swego, Heroda, rządy w Judei sprawuje Archelaos, obawiał się tam iść. Otrzymawszy we śnie wskazanie udał się w strony galilejskie",
      "i przybywszy tam zamieszkał w mieście zwanym Nazaret. Tak miała się wypełnić przepowiednia prorocza: Nazwą go Nazareńczykiem."
    ],
    [
      "W owym czasie pojawił się Jan Chrzciciel. Nauczał na Pustyni Judzkiej",
      "wołając: Pokutujcie, bo bliskie jest królestwo niebieskie.",
      "O nim to mówił prorok Izajasz, kiedy rzekł: Słychać głos wołającego na pustyni: Gotujcie drogę Pańską! Wyrównujcie ścieżki jego! (Iz 40,3).",
      "Jan nosił odzienie z sierści wielbłądziej i pas skórzany na biodrach. Pokarmem były mu szarańcze i miód leśny.",
      "Wtedy zaczęli przychodzić do niego ludzie z Jerozolimy, z całej Judei i z całej okolicy nadjordańskiej.",
      "Wyznając swe grzechy przyjmowali z rąk jego chrzest w Jordanie.",
      "Widząc wielu faryzeuszów i saduceuszów przystępujących do chrztu swego, Jan rzekł im: Plemię żmijowe, kto wam pokazał, jak uciekać przed nadchodzącym sądem pomsty?",
      "Niechaj uczynki wasze będą owocem godnie odpowiadającym nawróceniu.",
      "I niech się wam nie zdaje, że możecie mówić sobie w duszy: Abrahama mamy za ojca! Bo zapewniam was: Bóg może z tych oto kamieni wzbudzić synów Abrahama.",
      "Przyłożono już siekierę do korzenia drzew. Każde drzewo, które nie przynosi dobrego owocu, będzie wycięte i wrzucone do ognia.",
      "Ja chrzczę was wodą, abyście doszli do pokuty. Lecz ten, który ma przyjść po mnie, ma większą moc niż ja; nie jestem godzien nosić mu sandałów. On chrzcić was będzie w Duchu Świętym i w ogniu.",
      "Z wiejadłem w ręku oczyści swe klepisko: pszenicę zbierze do spichrza swego, a plewy spali w ogniu nieugaszonym.",
      "Wtedy to nadszedł Jezus z Galilei nad Jordan do Jana, aby dać mu się ochrzcić.",
      "Lecz Jan zrazu chciał go powstrzymać od tego i rzekł: Ja powinienem być ochrzczony przez ciebie a ty przychodzisz do mnie?",
      "Jezus zaś odpowiedział mu: Zgódź się na to niech teraz tak będzie! Bo godzi się, abyśmy w ten sposób wypełnili wszystko, co słuszne. Wtedy Jan zgodził się na jego żądanie.",
      "Bezpośrednio po chrzcie Jezus wyszedł z wody. Wtedy otworzyły się przed nim niebiosa i ujrzał Ducha Bożego zstępującego w postaci gołębicy i spływającego nań.",
      "A głos z nieba odezwał się: Ten jest Syn mój miły, którego upodobałem sobie."
    ],
    [
      "Potem Duch zaprowadził Jezusa na pustynię, aby go tam kusił szatan.",
      "Jezus pościł przez czterdzieści dni i czterdzieści nocy; później poczuł głód.",
      "Wtedy przystąpił do niego kusiciel i rzekł mu: Jeśli jesteś Synem Bożym, powiedz, by te kamienie stały się chlebem.",
      "Lecz on odparł: Napisane jest: 'Nie samym chlebem żyje człowiek, lecz wszystkim, co Bóg zrządzi' (Pwt 8, 3).",
      "Wtedy przeniósł go diabeł do miasta świętego, ustawił na ganku świątyni",
      "i rzekł do niego: Jeśli jesteś Synem Bożym, rzuć się na dół. Napisano bowiem 'Aniołom swoim rozkaże o tobie, a oni na rękach cię poniosą, abyś snadź nie zranił swej nogi o kamień' (Ps 90, 11:12).",
      "Jezus odparł mu: Napisano również: 'Nie będziesz kusił Pana Boga swego' (Pwt 6, 16).",
      "Potem przeniósł go diabeł na górę bardzo wysoką. Tam ukazał mu wszystkie królestwa świata i ich wspaniałość",
      "i rzekł do niego: Wszystko to dam ci, jeśli upadłszy oddasz mi pokłon.",
      "Wtedy rozkazał mu Jezus: Idź precz, szatanie! Napisano bowiem: 'Panu Bogu twemu kłaniać się będziesz i jemu samemu służyć będziesz' (Pwt 6, 13).",
      "Wówczas szatan odstąpił od niego; a oto aniołowie przystąpili i służyli mu.",
      "Dowiedziawszy się, że Jan został wtrącony do więzienia, usunął się Jezus do Galilei.",
      "Opuściwszy [miasto] Nazaret zamieszkał w Kafarnaum nad jeziorem, na pograniczu krain Zabulona i Neftalego.",
      "Tak miały spełnić się słowa proroka Izajasza:",
      "Ziemia Zabulon i ziemia Neftali, ziemia położona wzdłuż nadmorskiej drogi, kraj zajordański, Galileja pogańska,",
      "lud pogrążony w ciemnościach ujrzał światłość wielką; a na oświecenie tych, którzy mieszkali w cienistej krainie śmierci, rozbłysnęła jasność (Iz 8, 23; 9, 1).",
      "Od tego czasu Jezus zaczął nauczać. A nauka jego była tej treści: Pokutujcie, bo przybliżyło się królestwo niebieskie.",
      "Gdy szedł raz wzdłuż wybrzeża Jeziora Galilejskiego, ujrzał dwóch braci: Szymona, którego zowią Piotrem, i Andrzeja, brata jego, jak zarzucali sieci do jeziora. Byli bowiem rybakami.",
      "Rzekł do nich: Pójdźcie za mną, a zrobię was rybakami ludzi.",
      "Natychmiast opuścili swe sieci i poszli za nim.",
      "Nieco dalej ujrzał dwóch innych braci, Jakuba syna Zebedeusza i Jana brata jego, jak z ojcem swym Zebedeuszem naprawiali w łodzi swe sieci; i wezwał ich.",
      "Bezzwłocznie opuścili swą łódź i ojca swego i poszli za nim.",
      "Jezus obchodził całą Galileję. Nauczał w synagogach, głosił Dobrą Nowinę o królestwie i leczył wszelką chorobę i wszelką niemoc wśród ludu.",
      "Wieść o nim rozeszła się po całej Syrii. Przynoszono do niego wszystkich chorych, którzy cierpieli na różne choroby i dolegliwości, opętanych, lunatyków i sparaliżowanych, a on uzdrawiał ich.",
      "I szły za nim wielkie rzesze z Galilei, Dekapolu, Jerozolimy, z Judei i z Zajordanii."
    ],
    [
      "Widząc te rzesze wstąpił na wzgórze i usiadł. Uczniowie jego przystąpili do niego.",
      "On zaś zaczął ich nauczać mówiąc:",
      "Błogosławieni ubodzy w duchu! Albowiem ich jest królestwo niebieskie.",
      "Błogosławieni, którzy się smucą! Albowiem oni pocieszeni będą.",
      "Błogosławieni cisi! Albowiem oni posiądą ziemię.",
      "Błogosławieni, którzy łakną i pragną sprawiedliwości! Albowiem oni będą nasyceni.",
      "Błogosławieni miłosierni! Albowiem oni miłosierdzia dostąpią.",
      "Błogosławieni czystego serca! Albowiem oni Boga oglądać będą.",
      "Błogosławieni pokój czyniący! Albowiem oni synami Bożymi nazwani będą.",
      "Błogosławieni, którzy prześladowanie cierpią dla sprawiedliwości! Albowiem ich jest królestwo niebieskie.",
      "Błogosławieni jesteście, gdy wam złorzeczyć i prześladować was będą i gdy kłamliwie wszelkie zło zarzucać wam będą ze względu na mnie",
      "Cieszcie się i radujcie, bo wielka jest zapłata wasza w niebiesiech. Tak przecież prześladowali i proroków, którzy was poprzedzili.",
      "Wy jesteście solą ziemi. Gdy jednak sól moc swoją utraci, czymże jej smak przywrócicie? Na nic się już nie zda; wyrzuca się ją, a ludzie ją podepczą.",
      "Wy jesteście światłością świata. Miasto na górze położone nie może się ukryć.",
      "Nie zapala się też światła, aby schować je pod korcem, lecz stawia się je na świeczniku, aby świeciło wszystkim, którzy są w domu.",
      "Tak niechaj światłość wasza świeci przed ludźmi, aby widzieli wasze dobre uczynki i chwałę dali Ojcu waszemu, który jest w niebiesiech.",
      "Nie sądźcie, że przyszedłem znieść Prawo albo Proroków. Nie przyszedłem znosić, lecz wypełnić i uzupełnić.",
      "Bo zaprawdę powiadam wam: Jak długo niebo i ziemia trwać będą, nie przeminie z Prawa ani jedna jota, ani kreska jedna, aż wszystko się spełni.",
      "Kto by zatem jedno z tych przykazań, choćby najmniejsze, przekroczył i nauczał ludzi, żeby tak samo czynili, ten będzie najmniejszym w królestwie niebieskim. Kto je natomiast wypełni i wypełniać nauczy, ten będzie wielkim w królestwie niebieskim.",
      "A zatem powiadam wam: Jeśli cnota wasza nie będzie większa niż uczonych w Piśmie i faryzeuszów, nie wejdziecie do królestwa niebieskiego.",
      "Słyszeliście, że powiedziano w Starym Zakonie: 'Nie zabijaj!' (Wj 20, 13). Kto by zaś dopuścił się zabójstwa, tego czeka sąd.",
      "A ja wam powiadam, że każdego, kto się gniewa na brata swego, czeka sąd. A kto by rzekł bratu swemu: Ty głupcze! - tego czeka najwyższy trybunał; a kto by rzekł: Ty bezbożniku! - tego czeka piekło ogniste.",
      "Jeżeli więc ofiarę swą przynosisz do ołtarza i tam przypomnisz sobie, że brat twój ma coś przeciwko tobie,",
      "to zostaw tam przed ołtarzem swą ofiarę i najpierw idź i pojednaj się z bratem swym, a potem dopiero wróć i złóż swą ofiarę.",
      "Staraj się dojść do porozumienia ze swym przeciwnikiem nie zwlekając, póki jeszcze idziesz z nim drogą-żeby cię twój przeciwnik nie oddał sędziemu, a sędzia dozorcy więziennemu i żeby cię nie wtrącono do więzienia.",
      "Zaprawdę powiadam ci, nie wyjdziesz stamtąd, póki nie zwrócisz ostatniego szeląga.",
      "Słyszeliście, że powiedziano [w Starym Zakonie]: 'Nie cudzołóż' (Wj 20, 14).",
      "A ja wam powiadam, że każdy, kto patrzy na niewiastę i pożąda jej, popełnił już w sercu swym cudzołóstwo.",
      "Jeżeli więc prawe oko twoje staje ci się powodem do upadku, wyłup je i odrzuć od siebie. Bo lepiej dla ciebie, jeżeli stracisz jeden ze swych członków, niż żeby całe ciało twoje miało być wrzucone do piekła.",
      "I jeżeli twa prawa ręka stanie ci się powodem upadku, odetnij ją i odrzuć od siebie. Bo lepiej dla ciebie, jeżeli stracisz jeden ze swych członków, niż żeby całe ciało twoje miało pójść do piekła.",
      "Powiedziano też: 'Kto chce rozwieść się ze swą żoną, niech jej da list rozwodowy' (Pwt 24, 1).",
      "A ja wam powiadam: Kto rozwodzi się ze swą żoną, staje się powodem, że ona prócz czynu hańbiącego zhańbi się ponadto cudzołóstwem; a kto by niewiastę rozwiedzioną pojął za żonę, dopuszcza się cudzołóstwa.",
      "Słyszeliście również, że powiedziano w Starym Zakonie: 'Nie przysięgaj fałszywie!' i: 'Dochowaj wobec Pana, co mu przysiągłeś!' (Kpł 19, 12).",
      "A ja wam powiadam: Zgoła nie przysięgajcie, ani na niebo, bo jest tronem Boga,",
      "ani na ziemię, bo jest podnóżkiem stóp jego, ani na Jerozolimę, bo jest miastem króla najwyższego.",
      "I nie masz przysięgać na głowę swoją, bo nie potrafisz uczynić białym lub czarnym nawet jednego włosa.",
      "Mowa wasza niech będzie: Tak - tak, nie - nie. A co ponadto jest, ode złego jest.",
      "Słyszeliście, że powiedziano: 'Oko za oko, ząb za ząb!' (Wj 21, 24).",
      "A ja powiadam wam: Nie opierajcie się złu; a jeśli cię kto uderzy w prawy policzek, nadstaw mu jeszcze drugi.",
      "A jeśli kto chce się z tobą procesować i zabrać ci tunikę, zostaw mu w dodatku płaszcz.",
      "A jeżeli cię kto zmuszać będzie, abyś szedł z nim jedną milę, to idź z nim dwie.",
      "Prosi cię kto - daj mu; i nie odwracaj się od tego, który chce od ciebie pożyczyć.",
      "Słyszeliście, że powiedziano: 'Będziesz miłował bliźniego swego i nienawidził nieprzyjaciela swego' (Kpł 19, 18).",
      "A ja powiadam wam: Miłujcie nieprzyjaciół waszych [czyńcie dobrze tym, którzy was nienawidzą] i módlcie się za swych prześladowców [i potwarców],",
      "abyście byli synami Ojca waszego niebieskiego, który każe słońcu swemu wschodzić nad złymi i dobrymi i spuszcza deszcz na sprawiedliwych i grzeszników.",
      "Bo jeżeli miłujecie tylko tych, którzy was miłują, jakąż stąd macie zasługę? Czyż nie czynią tego także celnicy?",
      "I jeżeli tylko przyjaciół swych pozdrawiacie, to cóż szczególnego czynicie? Czyż nie czynią tego także poganie?",
      "Bądźcie tedy doskonałymi, jak doskonałym jest wasz Ojciec niebieski."
    ],
    [
      "Strzeżcie się, abyście pobożności swej nie uprawiali na oczach ludzi, aby was podziwiali; inaczej nie macie żadnej nagrody u Ojca waszego, który jest w niebiesiech.",
      "Gdy więc dajesz jałmużnę, nie trąb przed sobą, jak to czynią obłudnicy w synagogach i na ulicach, aby ich ludzie chwalili. Zaprawdę powiadam wam: Ci odebrali już swoją nagrodę.",
      "Kiedy zaś ty jałmużnę dajesz, niechaj nie wie twoja lewa ręka, co czyni prawa,",
      "ażeby jałmużna twa została ukryta; a Ojciec twój, który widzi także w skrytości, odpłaci tobie.",
      "Gdy się modlicie, nie postępujcie jak obłudnicy! Ci, gdy się modlą, lubią stawać na widoku, w synagogach i na rogach ulic, aby ludzie ich zauważyli. Zaprawdę powiadam wam: Otrzymali już swą nagrodę.",
      "Ty zaś, gdy chcesz się modlić, wejdź do izdebki swej i zamknąwszy drzwi módl się do Ojca twego, który obecny jest w skrytości; a Ojciec twój, który widzi także w skrytości, odpłaci ci za to.",
      "Podczas modlitwy nie bądźcie gadatliwi jak poganie, którym się wydaje, że będą wysłuchani dzięki swemu wielomówstwu.",
      "Nie stawajcie się podobni do nich, bo Ojciec wasz wie, czego wam potrzeba, zanim go prosić zaczniecie.",
      "Tak oto macie się modlić: Ojcze nasz, któryś jest w niebiesiech, święć się imię twoje.",
      "Przyjdź królestwo twoje. Bądź wola twoja, jako w niebie, tak i na ziemi.",
      "Chleba naszego powszedniego daj nam dzisiaj.",
      "I odpuść nam nasze winy, jako i my odpuszczamy naszym winowajcom.",
      "I nie wódź nas na pokuszenie. Ale nas zbaw ode złego. [Amen.]",
      "Jeżeli odpuścicie ludziom ich winy, odpuści wam także wasz Ojciec niebieski.",
      "Lecz jeżeli nie odpuścicie ludziom, to i Ojciec wasz nie odpuści wam win waszych.",
      "Gdy pościcie, nie przybierajcie posępnego wyrazu twarzy, jak to obłudnicy czynią; ci wyniszczają swe oblicza, aby ludziom pokazać, że poszczą. Zaprawdę powiadam wam: Odebrali już nagrodę swoją.",
      "Gdy pościsz, namaść głowę swoją i umyj twarz,",
      "żeby nie ludzie widzieli, że pościsz, tylko Ojciec twój, który obecny jest w skrytości; a Ojciec twój, który widzi także w skrytości, nagrodzi cię.",
      "Nie gromadźcie sobie skarbów na ziemi, gdzie je mól i rdza niszczą i gdzie złodzieje przez mur się wkradają i porywają je.",
      "Gromadźcie sobie skarby w niebie, gdzie nie niszczy ich ni mól, ni rdza i gdzie nie wkradają się złodzieje przez mur i nie porywają.",
      "Bo gdzie jest skarb twój, tam będzie i serce twoje.",
      "Oko jest światłem ciała twego. Jeżeli więc oko twe jest czyste, całe twe ciało będzie miało 'światłość.",
      "Jeżeli zaś oko twe zajdzie mgłą, całe ciało twoje w ciemnościach będzie. Jeżeli zatem światło; które masz w sobie, staje się ciemnością, jakaż wówczas zapanuje ciemność!",
      "Nikt nie może służyć dwom panom. Bo albo będzie jednego nienawidził, a drugiego miłował, albo przystanie do jednego, a drugim wzgardzi. Nie możecie służyć Bogu i mamonie.",
      "Dlatego powiadam wam: Nie troszczcie się o życie swoje, co jeść i co pić będziecie, ani o ciało swoje, w co je ubierzecie. Czyż życie nie jest czymś więcej niż pokarm, a ciało czymś więcej niż odzież?",
      "Przypatrzcie się ptakom niebieskim: nie sieją ani żną, ani nie zbierają do spichlerzy; a jednak Ojciec wasz niebieski żywi je. Czyż nie jesteście więcej warci niż one?",
      "Któż z was zdoła troskliwym zabieganiem przedłużyć choćby trochę swe życie?",
      "I dlaczego troszczycie się tak bardzo o odzież? Spójrzcie na lilie polne, jak rosną, choć nie pracują ani przędą.",
      "A powiadam wam, że nawet Salomon w całym swym przepychu nie był tak przyodziany jak choćby jedna z nich.",
      "Jeżeli więc Bóg trawę polną, która dziś jest, a jutro do pieca wrzucona będzie, tak przyodziewa, o ileż więcej was, ludzie małej wiary!",
      "Nie troszczcie się zatem zbytnio i nie mówcie: Co będziemy jeść i co będziemy pić? Czym się przyodziejemy?",
      "O to wszystko gorliwie zabiegają poganie. Ojciec wasz niebieski wie przecież, iż tego wszystkiego wam potrzeba.",
      "Szukajcie naprzód królestwa Bożego i sprawiedliwości Bożej, a wszystko to będzie wam przydane.",
      "Nie troszczcie się zatem o dzień jutrzejszy; bo jutrzejszy dzień sam o siebie troszczyć się będzie. Każdy dzień ma dość swej własnej udręki."
    ],
    [
      "Nie sądźcie, abyście nie byli sądzeni.",
      "Bo tak jak sądzić będziecie, tak was osądzą; i jaką miarą mierzyć będziecie, taką odmierzą wam.",
      "Czemuż to widzisz drzazgę w oku brata swego, podczas gdy belki we własnym oku nie spostrzegasz?",
      "I jakże możesz mówić do swego brata: Pozwól, żebym wyjął drzazgę z oka twego, podczas gdy belka tkwi w twoim oku?",
      "Obłudniku! Wyciągnij wpierw belkę z oka swego, a potem dopiero przejrzysz, by móc wyciągnąć drzazgę z oka brata twego.",
      "Nie dawajcie psom tego, co święte; i nie rzucajcie swych pereł przed wieprze, by ich nie podeptały nogami, a potem się nie odwróciły i was nie rozszarpały.",
      "Proście, a będzie wam dane; szukajcie, a znajdziecie; kołaczcie, a otworzą wam.",
      "Bo każdy, kto prosi, otrzymuje; kto szuka, znajduje; a kto kołacze, temu otworzą:",
      "Kto z was poda kamień synowi swemu, gdy ten prosi go o chleb?",
      "Lub gdy poprosi o rybę, czy węża mu poda?",
      "Jeżeli zatem wy, choć jesteście źli, potraficie dawać dzieciom swym dobre dary, o ileż więcej dóbr da wasz Ojciec niebieski tym, którzy go proszą.",
      "Cokolwiek więc chcecie, aby wam ludzie czynili, czyńcie im także, bo na tym polega Zakon i Prorocy.",
      "Wchodźcie przez ciasną bramę! Szeroka jest brama i przestronna jest droga, która wiedzie na zatracenie, a wielu jest takich, którzy nią kroczą.",
      "A jakże ciasna jest brama i wąska jest droga, która wiedzie do żywota, i jakże mała jest liczba tych, którzy ją odnajdują!",
      "Strzeżcie się fałszywych proroków! Przychodzą do was w owczej skórze, a wewnątrz są wilkami drapieżnymi.",
      "Po ich owocach poznacie ich. Czyż zbiera się winogrona z ciernia albo z ostu figi?",
      "Tak to każde dobre drzewo rodzi dobre owoce, a złe drzewo złe owoce rodzi.",
      "Dobre drzewo nie może przynosić złych owoców, a złe drzewo dobrych owoców.",
      "Każde drzewo, które nie rodzi dobrych owoców, zostanie wycięte i w ogień wrzucone.",
      "A więc po ich owocach macie ich poznać.",
      "Nie każdy, który mi mówi: Panie, Panie! - wejdzie do królestwa niebieskiego, lecz ten, kto spełnia wolę mego Ojca, który jest w niebiesiech.",
      "Wielu powie mi w owym dniu: Panie, Panie! Czyż nie prorokowaliśmy w twoim imieniu? Czyż nie wypędzaliśmy czartów w twoim imieniu? Czyż nie zdziałaliśmy w twoim imieniu wielu cudów?",
      "A ja wówczas oświadczę im publicznie: Nigdy nie znałem was; idźcie precz ode mnie wy, co nieprawość czynicie!",
      "Każdy przeto, kto usłyszawszy te słowa moje obróci je w czyn, podobny jest do człowieka roztropnego, który dom swój zbudował na opoce.",
      "Pada deszcz ulewny, rzeki wzbierają, wichry huczą i miotają tym domem, lecz on nie zapada się, bo zbudowany jest na opoce.",
      "Każdy natomiast, kto usłyszawszy te słowa moje nie obraca ich w czyn, podobny jest do człowieka głupiego, który zbudował swój dom na piasku.",
      "Pada deszcz ulewny, rzeki wzbierają, wichry huczą i miotają tym domem, a on zapada się i upadek jego jest zupełny.",
      "Gdy Jezus przestał mówić, rzesze zdumiewały się nad nauką jego.",
      "Bo nauczał ich jako ten, który ma władzę, a nie jak ich uczeni w Piśmie [i faryzeusze]."
    ],
    [
      "Gdy zstąpił z góry, szły za nim liczne rzesze ludu.",
      "Wtedy przybliżył się trędowaty i upadłszy przed nim na twarz rzekł: Panie, jeżeli chcesz, możesz mnie oczyścić.",
      "On zaś wyciągnął rękę, dotknął go i rzekł: Chcę, bądź oczyszczony! I natychmiast został oczyszczony z trądu.",
      "Jezus zaś rzekł do niego: Bacz, abyś nikomu tego nie mówił. Idź raczej, ukaż się kapłanowi i złóż ofiarę, jaką przepisał Mojżesz. Niech im to posłuży jako świadectwo.",
      "Gdy Jezus wszedł do Kafarnaum, przystąpił do niego z prośbą pewien setnik",
      "i powiedział: Panie, sługa mój leży w domu paraliżem tknięty wśród strasznych boleści.",
      "Odrzekł mu: Przyjdę i uzdrowię go.",
      "A setnik odpowiedział: Panie, nie jestem godzien, abyś wszedł pod dach mój, ale rzeknij tylko słowo, a wyzdrowieje sługa mój.",
      "Bo i ja, chociaż jestem innym poddany, mam przecież pod sobą żołnierzy. Gdy powiem jednemu: Idź!, to idzie; a drugiemu: Przyjdź!, to przychodzi; a słudze mojemu: Uczyń to!, to uczyni.",
      "Usłyszawszy to Jezus zdumiał się i rzekł do tych, którzy mu towarzyszyli: Zaprawdę powiadam wam, nie znalazłem nikogo w Izraelu, kto by miał tak wielką wiarę.",
      "Dlatego zapewniam was: wielu przyjdzie ze wschodu i z zachodu i zasiądą do stołu w królestwie niebieskim wespół z Abrahamem, Izaakiem i Jakubem;",
      "synowie królestwa natomiast zostaną wyrzuceni precz do ciemności; tam będzie płacz i zgrzytanie zębów.",
      "Do setnika zaś rzekł Jezus: Idź! Niechaj ci się stanie tak, jak uwierzyłeś. Tejże godziny sługa ozdrowiał.",
      "Potem Jezus wszedłszy do domu Piotra ujrzał teściową jego leżącą w gorączce.",
      "Wziął ją więc za rękę, a gorączka opuściła ją. Wstała i usługiwała mu.",
      "Gdy nastał wieczór, przyprowadzono do niego wielu opętanych. On zaś wypędził czarty jednym słowem i uzdrowił wszystkich chorych;",
      "w ten sposób wypełniła się przepowiednia proroka Izajasza: Niemoce nasze bierze na siebie i obarcza się chorobami naszymi (Iz 53, 4).",
      "Jezus widząc, że otacza go wielka rzesza, kazał przewieźć się na drugi brzeg.",
      "Wtedy przystąpił do niego pewien uczony w Piśmie mówiąc: Mistrzu, chcę iść za tobą wszędzie, gdziekolwiek pójdziesz.",
      "A Jezus rzekł doń: Lisy mają swe nory, a ptaki niebieskie swe gniazda; lecz Syn Człowieczy nie ma gdzie głowy położyć.",
      "Inny z jego uczniów rzekł: Panie, pozwól mi wpierw odejść i pogrzebać ojca mego.",
      "Jezus zaś powiedział mu: Pójdź za mną! A umarłym zostaw grzebanie swych umarłych.",
      "Potem wsiadł do łodzi, a uczniowie towarzyszyli mu.",
      "Wtem zerwała się wielka burza na morzu, tak że fale zalewały i łódź. On tymczasem spał.",
      "Zbliżyli się więc uczniowie do niego i przebudzili go wołając: Panie, ratuj [nas], giniemy!",
      "On zaś odparł im: Czemu ogarnia was strach, ludzie małej wiary? Potem powstał, rozkazał wichrom i morzu i stała się wielka cisza.",
      "Zdumieni mówili ludzie: Kimże on jest? Nawet wichry i morze są mu posłuszne!",
      "Gdy przybył na drugi brzeg, do ziemi Gadareńczyków, zabiegli mu drogę dwaj opętani, którzy wyszli z jaskiń grobowych. Byli tak zdziczali, że nikt nie ośmielił się tamtędy przechodzić.",
      "Zaczęli krzyczeć: Co tobie do nas, [Jezusie] Synu Boży? Czy po to tu przyszedłeś, żeby nas dręczyć przed czasem?",
      "W pewnej odległości znajdowało się liczne stado wieprzów na pastwisku.",
      "Szatani błagali go: Jeżeli zamierzasz nas wyrzucić, to wpędź nas w to stado wieprzów!",
      "A on odparł im: Ruszajcie! Wyszli więc i wstąpili w wieprze. A oto całe stado ruszyło pędem po urwisku do jeziora i potopiło się.",
      "Pasterze uciekli, a przybywszy do miasta rozpowiedzieli o wszystkim - także o tym, co stało się z opętanymi.",
      "Wtedy wszyscy mieszkańcy miasta wyszli Jezusowi naprzeciw, a spotkawszy go zaklinali, żeby sobie poszedł z ich krainy."
    ],
    [
      "On zaś wsiadł do łodzi i przeprawiwszy się na drugi brzeg przybył do swego miasta.",
      "Tam przynieśli mu paralityka leżącego na łożu. Widząc ich wiarę rzekł Jezus do paralityka: Ufaj, synu! Odpuszczają ci się grzechy twoje.",
      "Wtedy pomyśleli sobie niektórzy uczeni w Piśmie: Ten człowiek bluźni. 9:4 Jezus zaś czytając w ich myślach rzekł: Czemuż to złe myśli opanowały serca wasze?",
      "- - -",
      "Co jest łatwiej powiedzieć: Odpuszczają ci się grzechy twoje, czy też powiedzieć: Wstań i idź?",
      "Żebyście więc wiedzieli, że Syn Człowieczy ma moc odpuszczania grzechów na ziemi - w tym momencie zwrócił się do paralityka - wstań, weź łoże swoje i idź do domu!",
      "A człowiek ów wstał i poszedł do domu swego.",
      "Na ten widok ogarnął rzeszę lęk i oddano chwałę Bogu, który dał ludziom taką moc.",
      "Odchodząc stamtąd ujrzał Jezus człowieka siedzącego przy cle, imieniem Mateusz. Rzekł do niego: Pójdź za mną! A on wstał i poszedł za nim.",
      "Gdy potem Jezus siedział w domu jego przy stole, nadeszli liczni celnicy i grzesznicy i zasiedli do stołu razem z Jezusem i uczniami jego.",
      "Widząc to faryzeusze mówili do uczniów jego: Dlaczego wasz Mistrz jada wspólnie z celnikami i grzesznikami?",
      "Jezus usłyszał to i odrzekł: Nie trzeba lekarza zdrowym, lecz chorym.",
      "Idźcie i nauczcie się, co znaczy: 'Miłosierdzia chcę, a nie ofiary' (Oz 6, 6). Nie przyszedłem wzywać sprawiedliwych, lecz grzeszników.",
      "Wtedy przystąpili do niego uczniowie Jana z zapytaniem: Jak się to dzieje, że my oraz faryzeusze [tak często] pościmy, podczas gdy twoi uczniowie nie poszczą",
      "Jezus odpowiedział im: Czyż mogą goście weselni pogrążać się w smutku, jak długo oblubieniec jest z nimi? Nadejdzie czas, kiedy oblubieniec zostanie im zabrany, wtedy będą pościć.",
      "Nikt nie naszywa na stare ubranie łaty z nowego sukna; bo taka łata obrywa szatę i powstaje tylko jeszcze większa dziura.",
      "Podobnie nikt nie wlewa młodego wina do starych worów; inaczej pękają wory, a wino rozlewa się i wory się psują. Młode wino zlewa się do nowych worów; a wtedy trzyma się jedno i drugie.",
      "Gdy tak do nich przemawiał, przyszedł jeden z przełożonych synagogi i rzucając mu się do stóp rzekł: [Panie!] Córka moja skonała przed chwilą. Ale przyjdź i włóż na nią rękę swą, a odżyje.",
      "A Jezus powstał i poszedł za nim wraz z uczniami swymi.",
      "Tymczasem pewna niewiasta, która już od dwunastu lat cierpiała na krwotok, zbliżyła się z tyłu i dotknęła strzępców jego płaszcza.",
      "Bo powiedziała sobie: Bylebym tylko mogła dotknąć jego płaszcza, odzyskam zdrowie.",
      "A Jezus obróciwszy się ujrzał ją i rzekł: Ufaj, córko, wiara twa uzdrowiła ciebie. Od tej chwili powróciła niewiasta do zdrowia.",
      "Gdy Jezus przybył potem do domu przełożonego synagogi, ujrzawszy fletnistów i wielki tłum, który zawodził,",
      "rzekł: Odejdźcie stąd, bo dzieweczka nie umarła, lecz śpi. Wtedy wyśmiali go.",
      "A gdy usunięto tłum, wszedł do izby. Ujął jej rękę, a dzieweczka wstała.",
      "Wieść o tym wydarzeniu rozeszła się po całej tamtej krainie.",
      "Gdy Jezus odchodził Stamtąd W dalszą drogę, ruszyli za nim dwaj ślepcy, którzy poczęli wołać na cały głos: Ulituj się nad nami, Synu Dawida!",
      "Zaledwie wszedł do domu, ślepcy przystąpili do niego. Jezus zapytał ich: Czy macie wiarę, że mogę to zdziałać? Oni zaś odpowiedzieli: Tak, Panie.",
      "Wtedy dotknął oczu ich i rzekł: Niech wam się stanie według wiary waszej!",
      "I otworzyły się ich oczy. Jezus zaś upomniał ich surowo: Baczcie, aby nikt się o tym nie dowiedział.",
      "Oni jednak wyszedłszy rozsławili imię jego po całej okolicy",
      "Gdy tamci odeszli, przyprowadzono mu człowieka niemego, opętanego przez czarta.",
      "Czart został wypędzony, a niemy odzyskał natychmiast mowę. Wówczas lud pełen podziwu zawołał: Nigdy nic podobnego nie widziano w Izraelu!",
      "Faryzeusze natomiast mówili: On wypędza czarty mocą księcia czartowskiego!",
      "Potem Jezus obchodził miasteczka i wioski nauczając w ich synagogach, głosząc Dobrą Nowinę o królestwie i uzdrawiając wszelkie choroby i wszelkie niemoce.",
      "Gdy spoglądał na rzesze ludu, ogarniała go litość nad nimi, bo były znękane i sponiewierane, jak owce bez pasterza.",
      "Wtedy powiedział uczniom swoim te słowa: Żniwo jest wielkie, lecz robotników mało.",
      "Proście zatem Pana żniw, żeby posłał robotników na żniwo swoje."
    ],
    [
      "Przywoławszy do siebie swych dwunastu uczniów dał im władzę wypędzania duchów nieczystych i leczenia każdej choroby i każdej niemocy.",
      "A oto imiona dwunastu apostołów: na pierwszym miejscu Szymon zwany Piotrem i brat jego Andrzej; Jakub, syn Zebedeusza, i brat jego Jan;",
      "Filip i Bartłomiej, Tomasz i Mateusz celnik; Jakub, syn Alfeusza, i Tadeusz;",
      "Szymon Zelota oraz Judasz Iszkariot, ten, który go zdradził.",
      "Tych to dwunastu rozesłał Jezus dając im przedtem takie pouczenie: Nie idźcie między pogan i nie wstępujcie do żadnego z miast samarytańskich; 10:6 lecz idźcie najpierw do zaginionych owiec domu Izraelowego.",
      "- - -",
      "Idźcie i głoście: Przybliżyło się królestwo niebieskie.",
      "Uzdrawiajcie chorych, wskrzeszajcie umarłych, oczyszczajcie trędowatych, wyrzucajcie czartów: wzięliście darmo, darmo dawajcie.",
      "Nie zabierajcie srebra ni złota, ani miedziaków w swych pasach,",
      "ani torby podróżnej, ani dwóch tunik, ani sandałów, ani laski; bo pracownik ma prawo do swego utrzymania.",
      "Gdy przyjdziecie do jakiegoś miasta lub jakiejś osady, postarajcie się dowiedzieć, czy jest tam gdzieś osoba godna zaufania; i tam zostańcie aż do swego odejścia.",
      "Wchodząc do domu witajcie go [mówiąc: Pokój temu domowi!].",
      "Jeżeli dom jest tego wart, niechaj spłynie nań pokój na wasze życzenie; a jeżeli tego wart nie jest, to niech wasz pokój do was powróci.",
      "A gdzie was nie będą chcieli przyjąć ani słuchać słów waszych, tam wychodząc z takiego domu i z takiego miasta otrząśnijcie proch z nóg waszych.",
      "Zaprawdę powiadam wam: W dzień sądu łatwiej będzie znieść los swój ziemi sodomskiej i gomorejskiej aniżeli miastu temu.",
      "Oto posyłam was jak owce między wilki: bądźcie zatem przezorni jak węże, a prości jak gołębie.",
      "Strzeżcie się ludzi; bo będą wydawać was sądom i biczować was będą w swych synagogach.",
      "Z mego powodu zawiodą was przed namiestników i królów, abyście składali świadectwo przed nimi i przed poganami.",
      "A gdy was im wydadzą, nie troszczcie się, co i jak mówić macie; to, co mówić macie, będzie wam w onej godzinie dane,",
      "bo nie wy mówić będziecie, lecz Duch Ojca waszego, który przez was mówić będzie.",
      "Brat wyda na śmierć brata, a ojciec syna, dzieci powstaną przeciw rodzicom swoim i na śmierć ich wydadzą.",
      "Staniecie się dla wszystkich przedmiotem nienawiści z powodu imienia mego. Lecz kto wytrwa do końca, będzie zbawiony.",
      "Gdy was prześladować będą w jednym mieście, uciekajcie do drugiego. Zaprawdę powiadam wam: Nie zdążycie obejść miast Izraela, zanim przyjdzie Syn Człowieczy.",
      "Nie jest uczeń nad mistrza ani sługa nad pana swego.",
      "Uczeń musi się zadowolić, jeżeli obejdą się z nim jak z mistrzem jego, a sługa - jeżeli obejdą się z nim jak z panem jego. Jeżeli pana domu nazwali Beelzebulem, o ileż więcej domowników jego!",
      "A zatem nie bójcie się ich! Bo nie ma nic ukrytego, co by nie miało wyjść na jaw, ani nic tajnego, o czym by się nie miano dowiedzieć.",
      "Co wam mówię w ciemnościach, to w świetle powtarzajcie; a co się wam do ucha szepce, to głoście z wyżyn tarasów.",
      "Nie bójcie się tych, którzy zabijają ciało, a duszy zabić nie mogą. Bójcie się raczej tego, który może i duszę, i ciało strącić do piekła na zatracenie.",
      "Czyż nie sprzedaje się za grosz pary wróbli? Tymczasem ani jeden nie spadnie na ziemię bez woli Ojca waszego.",
      "A co się was tyczy, to nawet włosy na głowach waszych wszystkie są policzone.",
      "Nie lękajcie się zatem! Jesteście dużo więcej warci niż cała gromada wróbli.",
      "Ktokolwiek więc wyzna mnie przed ludźmi, tego i ja wyznam przed Ojcem moim w niebie.",
      "Lecz kto by się mnie zaparł przed ludźmi, tego zaprę się i ja przed Ojcem moim w niebie.",
      "Nie sądźcie, że przyszedłem pokój nieść ziemi; nie przyszedłem nieść pokoju, lecz wojnę.",
      "Przyszedłem rozłączyć syna z ojcem, córkę z matką, a synową z jej teściową.",
      "Tak to staną się nieprzyjaciółmi człowieka domownicy jego",
      "Kto więcej kocha ojca lub matkę niż mnie, nie jest mnie godzien; i kto więcej kocha syna lub córkę niż mnie, nie jest mnie godzien.",
      "A kto nie bierze krzyża swego i nie idzie za mną, nie jest mnie godzien.",
      "Kto stara się zachować życie swe, postrada je; kto życie swe dla mnie położy, odnajdzie je.",
      "Kto was przyjmuje, mnie przyjmuje; a kto mnie przyjmuje, przyjmuje tego, który mnie posłał.",
      "Kto przyjmuje proroka dlatego, że jest prorokiem, otrzyma nagrodę proroka; a kto przyjmuje sprawiedliwego dlatego, że jest sprawiedliwym, otrzyma nagrodę sprawiedliwego.",
      "Kto poda choćby tylko kubek zimnej wody jednemu z tych maluczkich tu dlatego tylko, że jest mym uczniem, zaprawdę powiadam wam, nie utraci zapłaty swojej."
    ],
    [
      "Na tym zakończył Jezus mowę, w której udzielił owych wskazań swym dwunastu uczniom. Potem wyruszył stamtąd w dalszą drogę, aby głosić nauki po tamtejszych miastach.",
      "Jan dowiedziawszy się w więzieniu o działalności Chrystusa wysłał [dwóch] spośród swych uczniów",
      "i kazał go zapytać: Czyż więc tym jesteś, który ma przyjść, czy też mamy oczekiwać innego?",
      "Jezus dał im taką odpowiedź: Idźcie i donieście Janowi, co słyszycie i widzicie:",
      "ślepi odzyskują wzrok, chromi chodzą, trędowaci są oczyszczeni, głusi słyszą, umarli zmartwychwstają, ubogim głoszona jest Dobra Nowina;",
      "a błogosławiony ten, któremu nie stanę się powodem upadku.",
      "Gdy ci się oddalili, zaczął Jezus mówić o Janie do rzeszy: Po co wyszliście na pustynię? Czy po to, aby zobaczyć trzcinę wiatrem kołysaną?",
      "Lub wyszliście może po to, aby ujrzeć człowieka w delikatne szaty ubranego? Ci, co noszą delikatne szaty, są w pałacach królewskich.",
      "Więc po co wyszliście? Żeby ujrzeć proroka? Tak, powiadam wam, więcej niż proroka.",
      "On jest tym, o którym mówi Pismo 'Oto posyłam przed tobą wysłańca mego, który ma przygotować drogę przed tobą' (Ml 3, 1).",
      "Zaprawdę powiadam wam: Spomiędzy zrodzonych przez niewiastę nie powstał większy nad Jana Chrzciciela; natomiast najmniejszy w królestwie niebieskim większy jest od niego.",
      "Od czasów Jana Chrzciciela aż po dzień dzisiejszy królestwo niebieskie stało się przedmiotem gwałtu i gwałtownicy zdobywają je.",
      "Bo wszyscy Prorocy i Prawo prorokowali aż do Jana.",
      "Jeżeli chcecie to dobrze zrozumieć, to tym Eliaszem, który ma przyjść, jest właśnie on.",
      "Kto ma uszy, niechaj słucha!",
      "Z kim mam porównać to plemię? Podobne jest do dzieci, które siedzą na rynku i wołają do innych:",
      "Przygrywaliśmy wam na flecie, a nie tańczyliście; śpiewaliśmy wam żałobne treny, a nie zawodziliście.",
      "Przyszedł Jan, nie jadł i nie pił; wtedy orzekli: Ma czarta w sobie.",
      "Przyszedł Syn Człowieczy, je i pije; na to powiadają: Patrzcie na tego żarłoka i opoja, tego przyjaciela celników i grzeszników! Ale mądrość została usprawiedliwiona przez uczynki swoje.",
      "Potem zaczął czynić gorzkie wyrzuty tym miastom, w których zdziałał najwięcej cudów, że nie chciały się nawrócić.",
      "Biada tobie, Korozain! Biada ci, Betsaido! Bo gdyby w Tyrze i Sydonie stały się cuda, które się u was działy, dawno czyniłyby pokutę we włosiennicy i w popiele.",
      "Wszakże powiadam wam: Tyrowi i Sydonowi lżej będzie w dzień sądu aniżeli wam.",
      "A ty, Kafarnaum, czy może aż pod niebiosa wywyższone będziesz? Aż do piekieł będziesz poniżone! Bo gdyby w Sodomie działy się cuda, które u ciebie się działy, stałaby jeszcze po dzień dzisiejszy.",
      "Wszakże powiadam wam: Lżej będzie ziemi Sodomitów w dzień sądu niż tobie.",
      "W owym czasie przemówił Jezus w te słowa: Wystawiam cię i dzięki czynię ci, Ojcze, Panie nieba i ziemi, że zakryłeś to przed mędrcami i uczonymi, a objawiłeś prostaczkom.",
      "Tak, Ojcze, bo tak spodobało się tobie!",
      "Wszystko zostało mi oddane przez Ojca mego. Nikt nie zna Syna, tylko Ojciec. I nikt nie zna Ojca, tylko Syn i ten, komu Syn to objawić zechce.",
      "Przyjdźcie do mnie wszyscy, którzy strudzeni jesteście i uginacie się pod ciężarem, a ja was pokrzepię.",
      "Weźmijcie na siebie jarzmo moje i stańcie się moimi uczniami, bo jestem cichy i pokornego serca. A znajdziecie odpoczynek dla dusz waszych.",
      "Jarzmo moje jest słodkie, a brzemię moje lekkie."
    ],
    [
      "W tym czasie przechodził Jezus w dzień szabatowy wśród pól zboża. Uczniowie jego będąc głodni poczęli zrywać kłosy i jeść.",
      "Faryzeusze spostrzegli to i powiedzieli do niego: Patrz, uczniowie twoi czynią to, czego nie wolno czynić w szabat!",
      "Odpowiedział im: Nie czytaliście, co uczynił Dawid, gdy on i towarzysze jego byli głodni?",
      "Jak to wszedł do domu Bożego i spożył chleby pokładne, których nie wolno było jeść jemu ani towarzyszom jego, lecz samym tylko kapłanom (por. 1 Sm 21, 4:7)?",
      "Albo nie czytaliście tego w Prawie, że w dni szabatu kapłani w świątyni naruszają odpoczynek szabatowy, a są bez winy (por. Lb 28, 9)?",
      "A ja wam powiadam: Tu jest coś więcej niż świątynia.",
      "Gdybyście zrozumieli, co znaczą słowa: 'Miłosierdzia chcę, a nie ofiary' (Oz 6, 6), nie potępialibyście niewinnych.",
      "A wreszcie - Syn Człowieczy jest panem [także] szabatu.",
      "Stamtąd poszedł dalej i wstąpił do ich synagogi.",
      "Był tam człowiek z uschłą ręką. A oni, by móc wytoczyć oskarżenie przeciwko niemu, postawili mu takie pytanie: Czy wolno uzdrawiać w szabat?",
      "On zaś odrzekł im: Jeżeli komu z was w szabat wpadnie do dołu jego jedyna owca, czyż nie sięgnie po nią i nie wyciągnie jej?",
      "A ileż więcej wart jest człowiek niż owca! Wolno zatem dobrze czynić także w szabat.",
      "Potem odezwał się do owego człowieka: Wyciągnij swoją rękę! A on ją wyciągnął, bo stała się znów zdrowa, jak druga.",
      "Faryzeusze zaś wyszedłszy naradzali się przeciwko niemu, jak by go zgubić.",
      "Dowiedziawszy się o tym Jezus odszedł stamtąd. Bardzo wielu ludzi szło za nim, a on uzdrawiał wszystkich,",
      "nakazując im jednak, aby go nie wyjawiali.",
      "Tak miała się spełnić przepowiednia proroka Izajasza:",
      "Oto sługa mój, którego wybrałem, ukochany mój, w którym moje serce ma upodobanie. Złożę w nim Ducha mego, a on ogłaszać będzie poganom sprawiedliwość.",
      "Nie będzie się spierał i krzyku podnosił nie będzie, nikt nie usłyszy głosu jego po ulicach.",
      "Trzciny nadłamanej nie złamie, a knota, który jeszcze dymi, nie dogasi, póki nie doprowadzi sprawiedliwości do triumfu.",
      "A w imieniu jego narody nadzieję pokładać będą (Iz 42, 1:4).",
      "Przyprowadzono mu też opętanego, który był ślepy i głuchy. Uzdrowił go, tak że niemowa przemówił i widział.",
      "Rzesze, pełne podziwu, mówiły: Czyż nie jest on Synem Dawidowym?",
      "Lecz faryzeusze słysząc to rzekli: On wypędza czartów jedynie mocą Beelzebula, księcia czartowskiego.",
      "Jezus znając ich myśli rzekł do nich: Każde królestwo rozdarte niezgodą chyli się ku upadkowi; żadne miasto, żaden dom rozdarty niezgodą ostać się nie może.",
      "Jeżeli szatan wypędza szatana, wówczas jest w niezgodzie sam z sobą; jakże więc ostoi się królestwo jego?",
      "Jeżeli ja wypędzam czartów mocą Beelzebula, to jakąż mocą wypędzają ich uczniowie wasi? Dlatego oni będą sędziami waszymi.",
      "Jeżeli zaś mocą Ducha Bożego wypędzam czartów, wówczas już przyszło do was królestwo Boże.",
      "A zresztą jakże może ktoś wtargnąć do domu mocarza i zrabować mu sprzęt domowy, jeżeli wpierw nie związał mocarza? Wszakże dopiero potem może mu dom ograbić.",
      "Kto nie jest ze mną, przeciwko mnie jest; kto nie zbiera ze mną, rozprasza.",
      "Dlatego powiadam wam: Każdy grzech, każde bluźnierstwo będzie ludziom odpuszczone, lecz bluźnierstwo przeciwko Duchowi odpuszczone nie będzie.",
      "Jeżeli kto powie słowo przeciwko Synowi Człowieczemu, będzie mu odpuszczone, lecz jeśli je kto wyrzecze przeciwko Duchowi Świętemu, nie znajdzie odpuszczenia ani w tym, ani w przyszłym wieku.",
      "Albo powiedzcie, że drzewo jest dobre - wtedy także owoc jego musicie uznać za dobry; albo powiedzcie, że drzewo jest złe - wtedy także owoc jego musicie uznać za zły. Bo po owocu poznaje się drzewo.",
      "Plemię żmijowe! Jakże możecie powiedzieć dobre słowo będąc sami złymi? Bo usta mówią z obfitości serca.",
      "Dobry człowiek wydobywa ze swego serca, niby ze skarbca pełnego dobroci, dobre rzeczy; a zły człowiek wydobywa złe rzeczy, niby ze złego skarbca.",
      "A ja powiadam wam, że w dzień sądu zda człowiek sprawę z każdego próżnego słowa, jakie wypowiedział.",
      "Bo według słów twoich uznany będziesz za sprawiedliwego i według słów twoich będziesz potępiony.",
      "Na to odparli mu niektórzy z uczonych w Piśmie i: faryzeuszów: Mistrzu, chcielibyśmy widzieć, jak czynisz znak.",
      "A on odparł im: Plemię złe i wiarołomne domaga się znaku, lecz nie otrzyma innego znaku jak znak Jonasza proroka.",
      "Bo jak Jonasz był trzy dni i trzy noce w brzuchu potwora morskiego, tak też Syn Człowieczy będzie w łonie ziemi przez trzy dni i trzy noce.",
      "Niniwici powstaną w dzień sądu wraz z tym plemieniem i potępią je; bo oni czynili pokutę na wołanie Jonasza. A tu jest coś więcej niż Jonasz!",
      "Królowa Południa powstanie w dzień sądu razem z tym plemieniem i potępi je, bo ona przyszła z krańców ziemi, aby posłuchać mądrości Salomona. A tu jest coś więcej niż Salomon!",
      "Gdy duch nieczysty opuści człowieka, błąka się po odludnych stepach i szuka odpoczynku, lecz nie może go znaleźć.",
      "Wtedy mówi sobie: Powrócę do domu swego, z którego wyszedłem. Powróciwszy widzi, że dom jest nie zajęty, umieciony i przyozdobiony.",
      "Wtedy idzie, aby sprowadzić ze sobą siedmiu innych duchów nieczystych, jeszcze gorszych od niego; wchodzą tam i zamieszkują na stałe. A wtedy staje się nowe położenie tego człowieka gorsze od pierwotnego. Tak będzie też z tym przewrotnym plemieniem.",
      "Podczas gdy jeszcze mówił do rzeszy, na dworze stali jego matka i bracia jego chcąc się z nim rozmówić.",
      "Rzekł więc ktoś do niego: Oto twa matka i bracia twoi stoją przed domem i chcą mówić z tobą.",
      "A on odrzekł temu, który mu to oznajmił: Kto jest matką moją i kto to są bracia moi?",
      "I wyciągnąwszy rękę nad uczniami swymi powiedział: Oto matka moja i bracia moi!",
      "Bo kto czyni wolę Ojca mego niebieskiego, ten jest mi bratem, siostrą i matką."
    ],
    [
      "Owego dnia wyszedł Jezus z domu i usiadł nad brzegiem jeziora.",
      "Ponieważ zebrało się wkoło niego bardzo dużo ludzi, wszedł do łodzi i usiadł, a cała rzesza stała na brzegu.",
      "Mówił do nich w przypowieściach o wielu sprawach. I rzekł: Wyszedł siewca, aby zasiać ziarno.",
      "Gdy siał, niektóre ziarna padły wzdłuż drogi, a ptaki [niebieskie] nadleciawszy skwapliwie wydziobały je.",
      "Inne padły na grunt skalisty, gdzie nie znalazły dość ziemi; zaraz też wzeszły, bo nie leżały głęboko w glebie.",
      "A gdy wzeszło słońce, gorąco wypaliło je i uschły, ponieważ nie miały korzeni.",
      "Inne znów padły między ciernie; ciernie wyrosły i przygłuszyły je.",
      "Inne wreszcie padły na ziemię urodzajną i przyniosły plon: jedno stokrotny, inne sześćdziesięciokrotny; inne trzydziestokrotny.",
      "Kto ma uszy [zdolne słyszeć], niech słucha!",
      "Potem przystąpili doń uczniowie i zapytali go: Dlaczego mówisz do nich w przypowieściach?",
      "Odpowiedział im: Ponieważ wam dane jest rozumieć tajemnice królestwa niebieskiego, a im nie jest to dane.",
      "Bo kto ma, temu będzie dane, a dane mu będzie obficie; a kto nie ma, temu będzie zabrane nawet to, co ma.",
      "Mówię do nich w przypowieściach, ponieważ patrzą, a nie widzą, i słuchają, a nie słyszą i nie rozumieją.",
      "Tak spełnia się na nich proroctwo Izajasza, który powiada: Będziecie słuchać, a nie zrozumiecie; będziecie patrzeć, a nie ujrzycie.",
      "Bo skamieniało serce ludu tego. Uszy ich przygłuchły; oczy przymrużyli z obawy, żeby nie zobaczyć oczyma i uszami nie usłyszeć, i sercem nie pojąć: aby się nie nawrócili i żebym ich nie uleczył' (Iz 6, 9:10).",
      "Lecz wasze oczy błogosławione są, że widzą, i uszy wasze, że słyszą.",
      "Bo zaprawdę powiadam wam: Wielu proroków i sprawiedliwych pragnęło widzieć to, co wy widzicie, a nie widzieli; i słyszeć to, co wy słyszycie, a nie słyszeli.",
      "Posłuchajcie więc wyjaśnienia przypowieści o siewcy.",
      "Gdy ktoś słucha nauki o królestwie, lecz jej nie rozumie, nadbiega zły duch i porywa to, co zostało zasiane w jego sercu. Takiego człowieka wyobraża ziarno, które padło wzdłuż drogi.",
      "Ziarno, które padło na grunt skalisty, wyobraża tego, kto usłyszawszy naukę przyjmuje ją natychmiast z radością,",
      "nie mając jednak w sobie korzenia i będąc człowiekiem niestałym, szybko się zatraca, jeżeli nastanie ucisk lub prześladowanie z jej powodu.",
      "Ziarno, które padło między ciernie, wyobraża tego, kto słucha nauki, lecz troski światowe i zwodnicze bogactwa przytłumiają ją tak, że nie przynosi plonu.",
      "Ziarno, które padło na urodzajną ziemię, wyobraża tego, kto słuchając nauki rozumie ją i dlatego przynosi plon: stokrotny, sześćdziesięciokrotny i trzydziestokrotny.",
      "Przedłożył im także inną przypowieść: Królestwo niebieskie podobne jest do człowieka, który zasiał na roli swojej dobre ziarno.",
      "Oto kiedy wszyscy spali, przyszedł nieprzyjaciel jego, zasiał kąkol wśród pszenicy i odszedł.",
      "Gdy zboże podrosło i wydało owoc, ukazał się także kąkol.",
      "Wtedy słudzy gospodarza przyszli do niego i powiedzieli: Panie, czy nie zasiałeś dobrego ziarna na swojej roli? Skąd wziął się na niej kąkol?",
      "A on im odrzekł: To jest dzieło nieprzyjaciela. Na to zapytali go słudzy: Chcesz, żebyśmy poszli i zebrali go?",
      "Nie - odpowiedział - abyście zbierając kąkol nie powyrywali zarazem i pszenicy.",
      "Pozwólcie obojgu róść aż do żniwa; a w czasie żniwa powiem żeńcom: Zbierzcie najpierw kąkol i powiążcie go w snopki na spalenie; pszenicę zaś znieście do mego spichrza.",
      "Przedłożył im jeszcze inną przypowieść: Królestwo niebieskie podobne jest do ziarnka gorczycznego, które pewien człowiek wziął i zasiał na swej roli.",
      "Jest ono mniejsze od wszystkich innych nasion, lecz gdy wyrośnie, większe jest od innych jarzyn, a nawet staje się drzewem, tak że ptaki niebieskie nadlatują, aby usłać sobie gniazda w jego gałęziach.",
      "Powiedział im jeszcze inną przypowieść: Królestwo niebieskie podobne jest do kwasu, który wzięła niewiasta i zaczyniła w trzech miarach mąki, aż się wszystko zakwasiło.",
      "O tym wszystkim mówił Jezus do rzesz w przypowieściach; a bez przypowieści nie przemawiał do nich.",
      "Tak to miała się spełnić przepowiednia proroka: W przypowieściach otworzę usta moje, wyjawię rzeczy ukryte od założenia świata (Ps 77, 2).",
      "Potem rozpuścił rzeszę i wrócił do domu. Wtedy przystąpili doń uczniowie jego mówiąc: Wyjaśnij nam przypowieść o kąkolu na roli.",
      "A on odrzekł : Ten, który sieje dobre nasienie, to Syn Człowieczy;",
      "rolą zaś jest świat; dobrym ziarnem są synowie królestwa, a kąkolem są synowie złego ducha;",
      "nieprzyjacielem zaś, który go zasiał, jest szatan. Żniwa to koniec świata, a żniwiarzami są aniołowie.",
      "Tak więc jak zbiera się kąkol i w ogniu pali, tak będzie przy końcu świata.",
      "Syn Człowieczy wyśle swych aniołów, a ci usuną z królestwa jego wszystkich gorszycieli i tych, którzy popełniają nieprawość,",
      "i wrzucą ich do pieca ognistego; tam będzie płacz i zgrzytanie zębów.",
      "Wtedy zajaśnieją sprawiedliwi jak słońce w królestwie Ojca swego. Kto ma uszy, niechaj słucha!",
      "Z królestwem niebieskim ma się sprawa tak jak ze skarbem, który leżał ukryty w roli, a pewien człowiek znalazł go i zachował w ukryciu, potem zaś, nie posiadając się z radości, poszedł i sprzedał wszystko, co miał, i kupił ową rolę.",
      "A dalej z królestwem niebieskim sprawa ma się tak jak z kupcem poszukującym szlachetnych pereł,",
      "który znalazłszy perłę wielkiej wartości poszedł, sprzedał wszystko, co miał, i nabył ją.",
      "Wreszcie - podobne jest królestwo niebieskie do sieci zarzuconej w morze, którą złowiono ryby wszelkiego rodzaju.",
      "Gdy była pełna, wyciągnęli ją rybacy na brzeg i usiadłszy powybierali dobre ryby do naczyń, a złe odrzucili.",
      "Podobnie będzie przy końcu świata. Aniołowie wyjdą i wyłączą złych spomiędzy sprawiedliwych, a potem wrzucą ich do pieca ognistego.",
      "Tam będzie płacz i zgrzytanie zębów.",
      "Czy zrozumieliście to wszystko? A oni odpowiedzieli: Owszem.",
      "Wtedy rzekł do nich: Dlatego każdy uczony w Piśmie, obznajmiony z prawami królestwa niebieskiego, podobny jest do ojca rodziny wydobywającego ze swego skarbca rzeczy nowe i stare.",
      "Gdy Jezus ukończył tę przypowieść, odszedł stamtąd.",
      "Przybył do swego rodzinnego miasta i nauczał w tamtejszej synagodze. Zdumieni ludzie pytali: Skąd bierze mu się ta mądrość i moc czynienia cudów?",
      "Czyż nie jest on synem cieśli? A matce jego czyż nie jest na imię Maryja? A braciom jego: Jakub, Józef, Szymon i Juda?",
      "Czyż wszystkie siostry jego nie są tu, między nami? Skądże więc ma to wszystko?",
      "Tak to stał im się przyczyną obrazy. A Jezus rzekł do nich: Nigdzie nie darzą proroka mniejszą czcią jak w jego mieście rodzinnym i w jego własnym domu.",
      "Toteż ze względu na ich brak wiary zdziałał tam tylko niewiele cudów."
    ],
    [
      "W owym czasie doszło do uszu tetrarchy Heroda, co rozpowiadano o Jezusie.",
      "Rzekł więc do swych dworaków: To jest Jan Chrzciciel. Powstał z grobu i dlatego działa w nim moc cudotwórcza.",
      "Herod bowiem kazał ująć Jana i skutego kajdanami wtrącił do więzienia, a uczynił to na życzenie Herodiady, żony brata swego Filipa.",
      "Bo Jan oświadczył mu: Nie wolno ci jej mieć.",
      "Herod chciał go już zabić, lecz bał się ludu, który uważał Jana za proroka.",
      "Tymczasem nadszedł dzień urodzin Heroda. Córka Herodiady tańczyła przed gośćmi i zyskała uznanie Heroda.",
      "Przyrzekł jej za to pod przysięgą, że wypełni każdą jej prośbę.",
      "A ta za namową swej matki rzekła: Daj mi tu na misie głowę Jana Chrzciciela!",
      "Król zasępił się. Niemniej ze względu na swą przysięgę i z uwagi na swych gości kazał dać jej głowę Jana",
      "i wydał rozkaz, żeby go ścięto w więzieniu.",
      "I rzeczywiście przyniesiono głowę jego na misie, podano ją dziewczynie, a ta zaniosła ją swej matce.",
      "Później przyszli uczniowie Jana, zabrali ciało jego i pochowali je. A wieść o tym wszystkim zanieśli do Jezusa.",
      "Usłyszawszy to opuścił Jezus tę okolicę. Wsiadł do łodzi i skierował się na pustynię, na miejsce położone na uboczu. Lecz ludzie dowiedzieli się o tym i udali się za nim w pogoń drogą lądową, zdążając z różnych miast.",
      "Wyszedłszy na brzeg ujrzał liczne rzesze. Zdjęty litością, przywrócił zdrowie chorym, którzy byli wśród nich.",
      "A gdy zapadł już wieczór, przystąpili do niego uczniowie i rzekli: Okolica ta jest pustynna, a godzina już późna. Każ więc ludziom odejść; niech rozejdą się po osiedlach i kupią sobie coś do jedzenia.",
      "Jezus odparł im: Nie ma potrzeby, żeby odchodzili; wy dajcie im jeść!",
      "Na to oni: Mamy tu jedynie pięć chlebów i dwie ryby.",
      "A on rzekł im: Przynieście mi je tutaj!",
      "Potem kazał ludziom usiąść na trawie, sam zaś wziął owe pięć chlebów i dwie ryby i wzniósłszy oczy ku niebu odmówił modlitwę z błogosławieństwem, a potem łamał chleby i podawał je uczniom, uczniowie zaś ludziom.",
      "Wszyscy jedli i nasycili się, a nawet zebrali jeszcze z pozostałych kawałków dwanaście pełnych koszów. 14:21 A liczba tych, którzy się posilili, wynosiła mniej więcej pięć tysięcy mężczyzn nie licząc niewiast i dzieci.",
      "- - -",
      "Zaraz potem rozkazał uczniom swoim, aby wsiedli do łodzi i wyprzedzając go przeprawili się na drugi brzeg; sam zaś chciał tymczasem rozpuścić rzeszę.",
      "Rozpuściwszy rzeszę wszedł na górę sam jeden, aby się modlić. Wieczór już zapadł, a on był tam zupełnie sam. 14:24 Łódź tymczasem oddaliła się o pokaźną liczbę stadiów od brzegu, a fale rzucały nią na wszystkie strony, bo wiatr wiał ze strony przeciwnej.",
      "- - -",
      "Około czwartej straży nocnej Jezus przyszedł do nich idąc po morzu.",
      "Gdy uczniowie ujrzeli go idącego po morzu, ogarnął ich lęk, bo myśleli, że to widmo, i zaczęli krzyczeć ze strachu.",
      "Lecz Jezus zwrócił się zaraz do nich mówiąc: Odwagi, to ja jestem, nie bójcie się!",
      "Piotr odpowiedział mu: Panie, jeśliś to ty, każ mi przyjść do siebie po wodzie. 14:29 A on rzekł mu: Przyjdź! Piotr wyskoczył z łodzi i krocząc po wodzie, szedł naprzeciw Jezusowi.",
      "- - -",
      "Spostrzegłszy jednak, że silny wicher wieje, przestraszył się. Wtedy zaczął tonąć i zawołał: Panie, ratuj mnie!",
      "A Jezus wyciągnąwszy natychmiast rękę chwycił go i rzekł: Człowieku malej wiary, czemuś zwątpił?",
      "A gdy weszli do łodzi, wicher ustał.",
      "Ci, którzy byli w łodzi, rzucili mu się do nóg wołając: Prawdziwie tyś jest Synem Bożym!",
      "Następnie przeprawili się na drugi brzeg i przybili do lądu w ziemi Genezaret.",
      "Mieszkańcy owej krainy poznawszy go rozesłali gońców po całej okolicy, a następnie zniesiono do niego wszystkich chorych,",
      "którzy go błagali, żeby im wolno było dotknąć choćby tylko krańca szaty jego, a wszyscy, którzy jej dotknęli, zostali uzdrowieni."
    ],
    [
      "Wtedy przystąpili do Jezusa faryzeusze i uczeni w Piśmie, którzy przybyli z Jerozolimy, i zapytali go :",
      "Czemu to twoi uczniowie wykraczają przeciw podaniu starszych i nie myją rąk przed jedzeniem?",
      "A on odparł im: A dlaczego wy przekraczacie przykazanie Boże przez przywiązanie do podania waszego?",
      "Wszak Bóg powiedział: 'Czcij ojca twego i matkę twoją' (Wj 20,12); oraz: 'Kto złorzeczy ojcu lub matce, śmiercią będzie ukarany' (Wj 21,17).",
      "Wy natomiast mówicie: Kto by ojcu lub matce oświadczył: Niech wsparcie, jakie mógłbym ci dać, będzie ofiarą dla Boga -",
      "ten jest zwolniony z obowiązków wobec swego ojca i swej matki. Tak to znieśliście przykazanie Boże w imię swego podania.",
      "O wy obłudnicy! Słusznie prorokował o was Izajasz mówiąc:",
      "'Lud ten czci mnie wargami, lecz serce jego daleko jest ode mnie.",
      "Na próżno mniemają, że oddają mi cześć; bo nauka ich to tylko ludzkie nakazy' (Iz 29, 13).",
      "A przywoławszy do siebie lud rzekł do niego: Słuchajcie i zrozumcie!",
      "To, co do ust wchodzi, nie czyni człowieka nieczystym; lecz to, co wychodzi z ust, to czyni go nieczystym.",
      "Wtedy przystąpili doń uczniowie jego i rzekli: Czy zdajesz sobie sprawę, że faryzeusze zgorszyli się usłyszawszy to zdanie?",
      "A on odrzekł: Każda roślina, której nie zasadził mój Ojciec niebieski, będzie wyrwana z korzeniem.",
      "Zostawcie ich! To są ślepi, przewodnicy ślepych; a jeżeli ślepy prowadzi ślepego, obydwaj wpadną do jakiegoś dołu.",
      "Wtedy Piotr rzekł do niego: Wytłumacz nam [tę] przypowieść.",
      "A Jezus odpowiedział: To i wy nie macie jeszcze właściwego zrozumienia?",
      "Czyż nie rozumiecie, że wszystko, co wchodzi do ust, przechodzi do brzucha i zostaje potem wydalone na zewnątrz?",
      "Co zaś z ust wychodzi, pochodzi z serca, i to czyni człowieka nieczystym.",
      "Bo z serca pochodzą złe myśli, zabójstwa, cudzołóstwa, rozpusta, kradzieże, fałszywe świadectwa i bluźnierstwa.",
      "I to czyni człowieka nieczystym; jedzenie zaś nie umytymi rękoma nie czyni człowieka nieczystym.",
      "Stamtąd wyruszył Jezus w dalszą drogę i odszedł w okolice Tyru i Sydonu.",
      "A oto nadeszła pewna niewiasta chananejska z tamtych stron i zaczęła głośno błagać: Zmiłuj się nade mną, Panie, Synu Dawidowy! Szatan dręczy moją córkę okrutnie.",
      "Lecz on nie odrzekł ani słowa. Wtedy zbliżyli się doń uczniowie jego i prosili go: Odpraw ją, bo prześladuje nas swym krzykiem.",
      "Lecz on odrzekł: Zostałem posłany jedynie do zaginionych owiec domu Izraela.",
      "Tymczasem niewiasta podeszła bliżej i rzucając mu się do nóg błagała: Panie, ratuj mnie!",
      "A on odparł: Nie należy zabierać chleba dzieciom, a rzucać go szczeniętom.",
      "To prawda, Panie - odrzekła - lecz szczenięta zjadają przecież okruszyny, które spadają ze stołu ich panów.",
      "Wtedy rzekł jej Jezus: Niewiasto, wielka jest twoja wiara; niech ci się stanie tak, jak chcesz! W tejże chwili została uzdrowiona jej córka.",
      "Opuściwszy tę okolicę powrócił Jezus na wybrzeże jeziora Genezaret. Wszedłszy na wzgórze usiadł tam.",
      "Liczne rzesze ludu przybliżyły się do niego przyprowadzając ze sobą chromych, kaleki, ślepych, niemych i jeszcze dużo innych, i rozłożono ich u jego stóp. A on ich uzdrawiał.",
      "Lud zaś zdumiewał się widząc, jak ci niemi mówili, jak kaleki wracali do zdrowia, chromi chodzili i ślepi odzyskiwali wzrok. I wielbili Boga Izraela.",
      "Wtedy przywołał Jezus swych uczniów i rzekł: Żal mi ludu. Od trzech dni już nie odstępują mnie i nie mają już co jeść. Nie chcę ich odprawiać głodnych, bo mogliby w drodze zesłabnąć.",
      "Na to odpowiedzieli mu uczniowie: Skąd weźmiemy na pustkowiu tyle chleba, aby tak wielką rzeszę nakarmić?",
      "A Jezus zapytał ich: Ile chlebów macie? Siedem - odpowiedzieli mu - i kilka rybek.",
      "Wtedy kazał ludziom rozsiąść się na ziemi.",
      "Potem wziął owe siedem chlebów oraz ryby, odmówił modlitwę z błogosławieństwem, łamał je i podawał swym uczniom; a uczniowie rozdawali je ludziom.",
      "Wszyscy jedli i nasycili się, a nawet zebrali z pozostałych ułomków jeszcze pełne siedem koszów.",
      "Tych, którzy się posilili, było około czterech tysięcy mężczyzn, nie licząc niewiast i dzieci.",
      "Potem rozpuścił rzeszę, wsiadł do łodzi i przybył do krainy Magadan"
    ],
    [
      "Przystąpili tam do niego faryzeusze i saduceusze, aby wystawić go na próbę: żądali od niego, żeby pokazał im znak z nieba.",
      "Lecz on im odparł: Wieczorem mówicie: Będzie pogoda, bo niebo się czerwieni;",
      "a rano: Dziś będzie słota, bo niebo się czerwieni i jest zachmurzone. Tak to potraficie rozpoznawać wygląd nieba, lecz znaków czasu nie potracicie.",
      "Plemię przewrotne i wiarołomne szuka znaku, lecz inny znak nie będzie mu dany, jedynie znak Jonasza. Z tym odwrócił się od nich i odszedł.",
      "Uczniowie przeprawili się na drugi brzeg, lecz zapomnieli zabrać ze sobą chleba.",
      "Wtedy rzekł Jezus do nich: Baczcie i strzeżcie się kwasu faryzeuszów i saduceuszów.",
      "A oni zastanawiali się w duszy i mówili między sobą: Rzeczywiście, nie zabraliśmy chleba!",
      "Ale Jezus, świadom tego, rzekł: Ludzie małej wiary, dlaczego zastanawiacie się nad tym, że nie macie chleba?",
      "Czy wciąż jeszcze nie rozumiecie? Czy zapomnieliście już o pięciu chlebach dla pięciu tysięcy ludzi i o tym, ile koszów zebraliście jeszcze ponadto?",
      "I o siedmiu chlebach dla czterech tysięcy i o tym, ile koszyków zebraliście?",
      "Jakże, nie rozumiecie tego, że nie o chlebie chciałem wam mówić? A więc strzeżcie się kwasu faryzeuszów i saduceuszów!",
      "Wtedy zrozumieli, że nie kazał im wystrzegać się kwasu chlebowego, lecz nauki faryzeuszów i saduceuszów.",
      "Gdy Jezus przybył w okolice Cezarei Filippi, zwrócił się do swych uczniów z takim pytaniem: Kim jest Syn Człowieczy zdaniem ludzi?",
      "Odpowiedzieli: Według jednych jest Janem Chrzcicielem, według drugich Eliaszem, a według innych Jeremiaszem lub którymś z proroków.",
      "A kim jestem - zapytał ich - waszym zdaniem?",
      "Szymon Piotr odpowiedział mu: Tyś jest Chrystus, Syn Boga żywego.",
      "A Jezus rzekł mu: Błogosławionyś, Szymonie Barjona! Bo nie ciało i krew ci to objawiły, lecz Ojciec mój, który jest w niebiesiech.",
      "Oto ja także powiadam ci: Tyś jest Piotrem-Opoką, a na tej opoce zbuduję Kościół mój i bramy piekielne go nie przemogą.",
      "Tobie też dam klucze królestwa niebieskiego, a cokolwiek zwiążesz na ziemi, będzie związane także w niebiesiech, a cokolwiek rozwiążesz na ziemi, będzie rozwiązane także w niebiesiech.",
      "Potem przykazał swym uczniom, aby nikomu nie mówili, że on jest Mesjaszem.",
      "Od tej chwili zaczął Jezus tłumaczyć swym uczniom, iż trzeba, aby poszedł do Jerozolimy i wiele wycierpiał od starszych, przedniejszych kapłanów i uczonych w Piśmie i żeby poniósł śmierć, a trzeciego dnia zmartwychwstał.",
      "Wtedy to wziął go Piotr na bok i począł mu robić wyrzuty mówiąc: Boże cię uchowaj, Panie! Na pewno ci się to nie przydarzy!",
      "Lecz on obróciwszy się rzekł do Piotra: Zejdź mi z oczu, ty szatanie! Jesteś mi obrazą, bo nie masz wyczucia spraw Bożych, a jedynie ludzkich.",
      "Potem rzekł Jezus do uczniów swoich: Jeżeli kto chce iść za mną, niechaj się wyrzeknie samego siebie, weźmie krzyż swój i postępuje za mną.",
      "Bo kto chce życie swe ocalić, utraci je; lecz kto swe życie utraci dla mnie, ocali je.",
      "Cóż bowiem pomoże człowiekowi, choćby cały świat pozyskał, jeżeli szkodę poniesie na duszy swej? Albo cóż może człowiek dać w zamian za duszę swoją?",
      "Bo Syn Człowieczy przyjdzie wraz z aniołami swymi, w chwale Ojca swego, i wtedy odda każdemu według uczynków jego.",
      "Zaprawdę powiadam wam: Niektórzy z tych, co są tu obecni, nie zaznają śmierci, zanim nie ujrzą Syna Człowieczego przychodzącego w królestwie swoim."
    ],
    [
      "A po sześciu dniach zabrał Jezus ze sobą Piotra, Jakuba i Jana, brata jego, i zaprowadził ich w miejsce odosobnione na wysoką górę.",
      "Tam przemienił się wobec nich. Oblicze jego zajaśniało jak słońce, a szaty jego stały się lśniące jak światłość.",
      "Ukazał się im Mojżesz i Eliasz, którzy rozmawiali z nim.",
      "Wtedy odezwał się Piotr do Jezusa tymi słowy: Panie, dobrze się stało, żeśmy się tu znaleźli; jeżeli chcesz, rozbiję tu trzy namioty - dla ciebie jeden, dla Mojżesza jeden i dla Eliasza jeden.",
      "Gdy jeszcze mówił, zakrył ich obłok świetlany, a z obłoku odezwał się głos: Ten jest Syn mój miły, w którym mam upodobanie; jego słuchajcie!",
      "Gdy uczniowie to usłyszeli, padli na twarz przejęci strachem.",
      "Jezus przystąpił i dotknąwszy ich przemówił do nich: Wstańcie i nie lękajcie się!",
      "A oni podniósłszy oczy nie widzieli nikogo, tylko samego Jezusa.",
      "Gdy potem schodzili z góry, przykazał im Jezus: Nie opowiadajcie nikomu o tym widzeniu do czasu, gdy Syn Człowieczy zmartwychwstanie.",
      "Wtedy zapytali go jego uczniowie: Dlaczego to twierdzą uczeni w Piśmie, że wpierw ma się Eliasz zjawić?",
      "A on odrzekł im: Istotnie, Eliasz przyjdzie i odnowi wszystko.",
      "Lecz ja powiadam wam: Eliasz już przyszedł, a oni go nie poznali, lecz zrobili z nim, co zechcieli; w ten sam sposób także Syn Człowieczy cierpieć będzie z ich powodu.",
      "Wtedy spostrzegli się uczniowie, że mówił im o Janie Chrzcicielu.",
      "Gdy wrócili do ludu, przystąpił do Jezusa jakiś człowiek i upadł przed nim na kolana błagając:",
      "Panie, ulituj się nad synem moim, bo jest lunatykiem i cierpi bardzo. Często wpada to w ogień, to do wody.",
      "Przyprowadziłem go do twoich uczniów, lecz nie potrafili go uleczyć.",
      "Jezus odpowiedział: O plemię niewierne i przewrotne! Jak długo mam być jeszcze z wami? Jak długo mam was znosić? Przyprowadźcie go tu do mnie!",
      "I Jezus nakazał szatanowi, żeby wyszedł z niego, i od tej chwili chłopiec wrócił do zdrowia.",
      "Wówczas przystąpili uczniowie do Jezusa i zapytali go po kryjomu: Dlaczego my nie mogliśmy go wypędzić?",
      "A on odpowiedział im: Ponieważ macie tak mało wiary. Zaprawdę powiadam wam: Gdybyście mieli wiary choć na miarę ziarenka gorczycy, moglibyście rzec tej górze: Przenieś się stąd tam-a przeniesie się; i żadna rzecz nie byłaby dla was niemożliwa.",
      "A tego rodzaju szatanów nie można wypędzić inaczej jak przez modlitwę i post.",
      "Gdy przebywali jeszcze w Galilei, Jezus rzekł do nich: Syn Człowieczy zostanie wydany w ręce ludzi,",
      "którzy go zabiją; lecz trzeciego dnia zmartwychwstanie. A oni zasmucili się bardzo.",
      "Gdy wrócili do Kafarnaum, zwrócili się do Piotra poborcy dwóch drachm z zapytaniem: Czy wasz Mistrz nie płaci tych dwóch drachm?",
      "Owszem - odpowiedział. Gdy Piotr potem powrócił do domu, uprzedził go Jezus pytaniem: Jak ci się wydaje, Szymonie: od kogo królowie ziemscy pobierają podatki lub czynsz - od własnych swych synów czy też od obcych?",
      "A gdy odpowiedział: Od obcych, rzekł doń Jezus: Więc synowie wolni są od podatku.",
      "Żebyśmy jednak nie dali tym ludziom powodu do wydawania błędnych sądów, idź nad jezioro, zarzuć wędkę i weź pierwszą rybę, która się złowi. Otworzywszy jej pyszczek znajdziesz w nim stater. Zabierz go i wręcz im za mnie i za siebie."
    ],
    [
      "W tym samym czasie przystąpili do Jezusa uczniowie z takim zapytaniem: Kto też jest największy w królestwie niebieskim?",
      "A on przywołał do siebie dziecko, postawił je wśród nich",
      "i rzekł: Zaprawdę powiadam wam: Jeżeli nie staniecie się znów jako dzieci, nie wejdziecie do królestwa niebieskiego.",
      "Kto zatem stanie się tak mały i pokorny jak to dziecię, ten będzie największy w królestwie niebieskim.",
      "A kto by przyjął jedno takie dziecię w imię moje, mnie przyjmuje.",
      "Kto by jedno z tych małych dzieci, które we mnie wierzą, przywiódł do grzechu, takiemu lepiej by było, żeby u szyi jego uwiązano kamień młyński i utopiono go w głębinie morskiej.",
      "Biada światu z powodu zgorszenia! Bo wprawdzie zgorszenia nieuchronnie zachodzić będą, lecz biada człowiekowi, przez którego przychodzi zgorszenie!",
      "Jeżeli ręka twa lub noga staje ci się powodem grzechu, odetnij ją i odrzuć precz od siebie: lepiej dla ciebie wejść do życia wiecznego bez ręki lub będąc chromym niż mając obydwie ręce i obydwie nogi wtrąconym być w ogień wieczny.",
      "Jeżeli oko twe staje ci się powodem do grzechu, wyłup je i odrzuć precz od siebie: lepiej dla ciebie wejść z jednym tylko okiem do życia wiecznego niż mając dwoje oczu wrzuconym być do piekła ognistego.",
      "Strzeżcie się mieć w pogardzie jedno z tych najmniejszych! Bo powiadam wam: Aniołowie ich w niebiesiech patrzą-nieustannie na oblicze Ojca mego, który jest w niebie.",
      "Bo Syn Człowieczy przyszedł, aby ocalić to, co zaginęło.",
      "Jak wam się wydaje? Jeżeli kto ma sto owiec, a jedna z nich zabłądzi, czyż nie zostawi w górach dziewięćdziesięciu dziewięciu owiec i nie pójdzie szukać tej, która zabłądziła?",
      "A jeśli uda mu się ją odnaleźć - zaprawdę powiadam wam, że więcej z niej się cieszy niż z dziewięćdziesięciu dziewięciu, które nie zeszły na bezdroża.",
      "Tak też nie jest wolą Ojca waszego, który jest w niebiesiech, aby choć jeden z tych najmniejszych miał zginąć.",
      "Jeżeli brat twój zgrzeszył przeciwko tobie, to idź i upomnij go w cztery oczy. Gdy cię usłucha, pozyskałeś brata swego.",
      "Jeżeli zaś cię nie usłucha, weź ze sobą jeszcze jedną lub dwie inne osoby, żeby na podstawie zeznania dwóch lub trzech świadków cała sprawa została rozstrzygnięta (por. Pwt 19, 15).",
      "Jeżeli ich także nie chce usłuchać, powiedz to Kościołowi, a jeśli nawet Kościoła usłuchać nie chce, niech ci będzie jako poganin i celnik.",
      "Zaprawdę powiadam wam; wszystko, co zwiążecie na ziemi, będzie związane w niebiesiech; a wszystko, co rozwiążecie na ziemi, będzie rozwiązane w niebiesiech.",
      "Ponadto powiadam wam: Jeżeli dwaj spośród was na ziemi jednomyślnie o cokolwiek poproszą, dane im będzie przez Ojca mego, który jest w niebie.",
      "Bo gdzie dwaj lub trzej zgromadzeni są w imię moje, tam ja jestem wśród nich.",
      "Wówczas przystąpił do niego Piotr i zapytał: Panie, jeżeli brat mój zgrzeszy przeciwko mnie, to ile razy mam mu odpuścić? Czy aż siedem razy?",
      "A Jezus odpowiedział mu: Ja nie mówię ci: aż siedem razy, lecz aż siedemdziesiąt siedem razy.",
      "Bo też z królestwem niebieskim rzecz ma się podobnie jak z tym królem, który chciał rozliczyć się ze sługami swymi.",
      "Gdy zabrał się do tego obrachunku, postawiono przed nim człowieka, który był mu winien dziesięć tysięcy talentów.",
      "A ponieważ nie miał skąd oddać, pan wydał rozkaz, żeby sprzedano jego, jego żonę, dzieci jego i całe jego mienie i żeby dług spłacono.",
      "Wtedy upadł mu sługa do nóg i błagał: Panie, miej cierpliwość ze mną, a wszystko ci zwrócę.",
      "A pan ulitował się nad owym sługą i puścił go wolno darowując mu cały dług.",
      "Wyszedłszy ledwie za drzwi spotkał ów sługa któregoś ze swoich towarzyszy, który był mu winien sto denarów: Chwycił go za gardło i zaczął go dusić krzycząc: Oddaj, coś winien!",
      "Wtedy ów sługa upadł mu do nóg i błagał go: Miej cierpliwość ze mną, a zapłacę ci!",
      "Lecz tamten nie chciał, a nawet poszedł, aby go kazać wtrącić do więzienia, dopóki mu długu nie odda.",
      "Temu wszystkiemu przypatrywali się jego współtowarzysze i zasmucili się bardzo. Poszli więc i opowiedzieli swemu panu wszystko, co zaszło.",
      "Wtedy kazał go pan przywołać i rzekł mu: Ty niegodziwy sługo! Darowałem ci cały ten dług, bo mnie prosiłeś.",
      "Czyż nie powinieneś był ty także zlitować się nad swym towarzyszem, jak ja ulitowałem się nad tobą?",
      "I wpadłszy w srogi gniew wydał go pan katom, dopóki nie zwróci całego długu.",
      "Podobnie uczyni wam mój Ojciec niebieski, jeżeli jeden drugiemu z serca nie przebaczycie."
    ],
    [
      "Gdy Jezus ukończył wszystkie te mowy, przeniósł się z Galilei do ziemi judzkiej idąc przez Zajordanię.",
      "Za nim szła wielka rzesza ludu; on zaś uzdrowił ich na tym miejscu.",
      "Wtedy przystąpili do niego faryzeusze i chcąc go wprawić w zakłopotanie zapytali go: Czy wolno mężowi rozwieść się ze swą żoną dla jakiejkolwiek przyczyny?",
      "A on odpowiedział im: Czy nie czytaliście, że Stwórca na początku stworzył mężczyznę i niewiastę",
      "i że powiedział: 'Dlatego opuści mężczyzna ojca i matkę i złączy się z żoną swoją, i ci dwoje będą jednym ciałem' (Rdz 2, 24)?",
      "Tym sposobem nie ma już dwojga, lecz są jednym ciałem. Niechaj więc człowiek nie rozłącza tego, co Bóg złączył.",
      "A oni na to: To dlaczego Mojżesz nakazał dać jej list rozwodowy i potem się z nią rozwieść?",
      "A on rzekł: Ze względu na wasze twarde serce pozwolił wam Mojżesz oddalać żony wasze; lecz z początku tak nie było.",
      "A ja wam powiadam: Kto by rozwiódł się z żoną swą, nawet w wypadku nierządu, i pojąłby inną, dopuszcza się cudzołóstwa. A kto by rozwiedzioną pojął, cudzołoży.",
      "Na to rzekli mu uczniowie jego: Jeżeli tak się ma sprawa między mężczyzną a niewiastą, to lepiej się nie żenić.",
      "Lecz on im odrzekł: Nie wszyscy to pojmują, lecz jedynie ci, którym jest dane.",
      "Są bowiem ludzie, którzy od urodzenia niezdolni są do małżeństwa, i są tacy, których ludzie niezdolnymi uczynili; a są i tacy, którzy ze względu na królestwo niebieskie wyrzekają się małżeństwa. Kto to pojąć może, niechaj pojmuje.",
      "Później przyprowadzono do niego dzieci, aby włożył na me ręce i pobłogosławił je. Uczniowie jednak gromili ludzi.",
      "Lecz Jezus rzekł: Dozwólcie dzieciom przyjść do mnie i nie wzbraniajcie im, bo do tych, którzy są im podobni, należy królestwo niebieskie!",
      "I włożył na nie ręce, a potem udał się w dalszą drogę.",
      "A oto zbliżył się ktoś do niego i zapytał: Mistrzu [dobry], co winienem czynić dobrego, aby osiągnąć żywot wieczny? 19:17 A on mu odrzekł: Czemu pytasz mnie o to, co dobre? Jest tylko jedna dobra istota [Bóg]. Jeśli zaś chcesz wejść do żywota, chowaj przykazania.",
      "- - -",
      "Które? - zapytał go. A Jezus odrzekł: Nie zabijaj! Nie cudzołóż! Nie kradnij! Nie mów fałszywego świadectwa!",
      "Czcij ojca twego i matkę twoją, a miłuj bliźniego twego jako siebie samego!",
      "Na to odrzekł mu młodzieniec: Wszystkiego tego przestrzegałem [od młodości mej]; czegóż brak mi jeszcze?",
      "A Jezus odrzekł mu: Jeżeli chcesz być doskonałym, idź, sprzedaj, co masz, i rozdaj ubogim, a będziesz miał skarb w niebie. A potem przyjdź i idź za mną!",
      "Usłyszawszy to młodzieniec odszedł smutny, bo posiadał wielkie dobra.",
      "Jezus zaś rzekł uczniom swoim: Zaprawdę powiadam wam, bogacz tylko z trudnością wejść może do królestwa niebieskiego.",
      "Jeszcze raz powtarzam wam: Łatwiej przejdzie wielbłąd przez ucho igielne, niż bogacz wejdzie do królestwa Bożego.",
      "Słysząc to uczniowie zdumieli się bardzo i zapytali: Któż w takim razie może w ogóle być zbawiony?",
      "A Jezus spojrzał na nich i rzekł: Dla ludzi jest to niemożliwe, lecz dla Boga możliwe jest wszystko.",
      "Wówczas Piotr odezwał się do niego w te słowa: Oto opuściliśmy wszystko i poszliśmy za tobą. Cóż za to otrzymamy?",
      "A Jezus odrzekł im: Zaprawdę powiadam wam: Wy wszyscy, którzy poszliście za mną, przy odnowieniu świata, kiedy Syn Człowieczy zasiądzie na swym tronie chwalebnym, także zasiądziecie na dwunastu tronach, aby sprawować sąd nad dwunastoma pokoleniami Izraela.",
      "A każdy, który opuścił dom, brata, siostrę, ojca, matkę, [żonę] dzieci i rolę dla imienia mego, odbierze stokrotną nagrodę i zdobędzie życie wieczne.",
      "A wielu pierwszych będzie ostatnimi, a ostatnich pierwszymi."
    ],
    [
      "Bo z królestwem niebieskim rzecz ma się podobnie jak z gospodarzem, który wyszedł wczesnym rankiem, aby nająć robotników do swej winnicy.",
      "Zgodził robotników po denarze na dzień i posłał ich do winnicy.",
      "Około godziny trzeciej wyszedł ponownie. I widział, jak inni stali na rynku bezczynnie,",
      "więc powiedział do nich: Idźcie wy także do mojej winnicy; a dam wam; co będzie słuszne.",
      "A oni poszli. I wyszedł znów około godziny szóstej i dziewiątej i postąpił podobnie.",
      "A gdy wyszedł około jedenastej godziny, zobaczył innych, którzy tam wystawali. Zapytał ich: Czemu stoicie tu cały dzień bezczynnie? A oni odpowiedzieli mu: Bo nikt nas nie najął.",
      "A on rzekł im: Idźcie i wy do mojej winnicy.",
      "Gdy zaś wieczór nadszedł, rzekł pan winnicy do swego rządcy: Zwołaj robotników i wypłać im wynagrodzenie, a rozpocznij od ostatnich, przechodząc kolejno aż do pierwszych.",
      "Stawili się zatem ci, co przyszli około jedenastej godziny, i każdy otrzymał po denarze.",
      "Gdy zaś przystąpili pierwsi, spodziewali się, że otrzymają więcej, lecz oni również otrzymali po denarze.",
      "Otrzymawszy zaś zapłatę zaczęli szemrać przeciwko gospodarzowi",
      "i mówili: Ci ostatni tam pracowali tylko przez jedną godzinę, a zrównałeś ich z nami, choć myśmy znosili cały ciężar i upał dnia.",
      "On zaś zwrócił się do jednego z nich z tymi słowy: Przyjacielu, nie czynię ci krzywdy; czyż nie zgodziłeś się ze mną za denara?",
      "Bierz, co twoje, i idź. A ja chcę temu ostatniemu dać tyle, co tobie.",
      "Czyż nie wolno mi w moich własnych sprawach tak postąpić, jak zechcę? Czy dlatego tylko zazdrosnym okiem patrzysz, że jestem dobry?",
      "Tak to ostatni będą pierwszymi, a pierwsi ostatnimi. [Bo wielu jest wezwanych, a mało wybranych.]",
      "Gdy Jezus potem szedł do Jerozolimy, zeszedł z dwunastoma [uczniami] na ubocze i rzekł im podczas drogi:",
      "Oto idziemy do Jerozolimy. Tam Syn Człowieczy będzie wydany arcykapłanom i uczonym w Piśmie.",
      "Skażą go oni na śmierć i wydadzą poganom, a ci będą drwić z niego, ubiczują go i ukrzyżują. Lecz trzeciego dnia zmartwychwstanie.",
      "Wówczas zbliżyła się do niego matka synów Zebedeusza wraz ze swymi synami i upadła przed nim na kolana chcąc przedstawić mu pewną prośbę.",
      "A on zapytał ją: Czego chcesz? Odrzek1a mu: Spraw, żeby ci dwaj synowie moi w twym królestwie siedzieli jeden po twej prawicy, a drugi po lewicy.",
      "A Jezus odpowiedział: Nie wiecie, o co prosicie. Czy potraficie pić z kielicha, z którego ja pić będę? Potrafimy - odpowiedzieli mu.",
      "Rzekł im: Kielich mój wprawdzie pić będziecie, lecz nie jest moją sprawą rozdawać miejsca po mej prawicy lub po lewicy; te należą do tych, którym zgotowane zostały przez Ojca mego.",
      "Gdy to dziesięciu pozostałych usłyszało, oburzyli się na dwóch braci.",
      "Lecz Jezus przywołał ich do siebie i rzekł: Wiecie, że u pogan władcy dają odczuć swe panowanie, a wielmoże ich swą władzą dają się we znaki.",
      "Między wami tak nie będzie! Przeciwnie: ten, który wśród was wielkim być pragnie, niechaj będzie sługą waszym;",
      "a kto wśród was pierwszym być pragnie, niechaj będzie waszym niewolnikiem,",
      "podobnie jak Syn Człowieczy nie przyszedł, aby mu usługiwano, lecz aby sam służył i wydał swe życie na okup za innych.",
      "Gdy wychodzili z Jerycha, szła za nimi liczna rzesza.",
      "A oto przy drodze siedzieli dwaj niewidomi. Dowiedziawszy się, że Jezus przechodzi, zaczęli głośno wołać: Panie, zmiłuj się nad nami, Synu Dawida!",
      "Ludzie gromili ich i kazali im milczeć. Lecz oni wołali tym mocniej: Panie, zmiłuj się nad nami, Synu Dawida!",
      "Wtedy Jezus przystanął, zawołał ich i zapytał: Czego żądacie ode mnie?",
      "A oni odpowiedzieli mu: Panie, żeby otworzyły się oczy nasze.",
      "Jezus zlitował się nad nimi i dotknął ich oczu. A oni natychmiast odzyskali wzrok. I poszli za nim."
    ],
    [
      "Gdy się zbliżał do Jerozolimy i doszli do Betfage na Górze Oliwnej, wysłał Jezus dwóch uczniów",
      "polecając im: Idźcie do wsi, która leży przed wami; znajdziecie zaraz oślicę uwiązaną, a z nią oślę; odwiążcie ją i przyprowadzcie do mnie.",
      "A gdyby wam kto co powiedział, odpowiedzcie mu: Pan ich potrzebuje, ale wnet je odeśle.",
      "A stało się to po to, aby spełniły się słowa proroka:",
      "Powiadzcie córo syjońskiej: Król twój idzie do ciebie cichy. Dosiadł osła, oślęcia, źrebięcia zwierzęcia jucznego (Za 9, 9; Iz 62, 11).",
      "Uczniowie poszli i uczynili, jak im Jezus nakazał.",
      "Przyprowadzili oślicę i źrebię i narzucili na nie swe szaty, a Jezus usiadł na nich.",
      "Bardzo wielu z ludu rozścielało swe płaszcze na drodze, inni znów obcinali gałęzie z drzew i zaścielali nimi drogę.",
      "Tłumy zaś, które go poprzedzały, i te, które szły za nim, wołały Hosanna Synowi Dawidowemu! Błogosławiony, który przybywa W imię Pańskie! Hosanna na wysokościach! (Ps 117, 26).",
      "Kiedy wjechał do Jerozolimy, poruszyło się całe miasto. Któż to jest? - pytano.",
      "A lud odpowiadał: To jest Jezus prorok z Nazaretu w Galilei.",
      "Potem wszedł Jezus na podwórzec świątynny i wypędził wszystkich, którzy tam sprzedawali i kupowali, powywracał stoliki tych, którzy wymieniali pieniądze, oraz stragany handlarzy gołębi",
      "i rzekł im: Napisane jest: 'Dom mój będzie nazwany domem modlitwy' (Iz 56, 7), a wy robicie z niego jaskinię zbójców.",
      "Na podwórcu świątynnym zbliżyli się do niego ślepcy i chromi, a on uzdrowił ich.",
      "Na widok cudów, które uczynił, oraz dzieci, które na placu świątynnym wołały: Hosanna Synowi Dawidowemu, oburzyli się przedniejsi kapłani i uczeni w Piśmie;",
      "rzekli więc do niego: Czy słyszysz, co one wołają? A Jezus odpowiedział im: Owszem! - Czy nie czytaliście nigdy: 'Z ust dzieci ssących zgotowałeś chwałę sobie' (Ps 8, 3)?",
      "Z tymi słowy opuścił ich i wyszedł z miasta do Betanii, gdzie pozostał przez noc.",
      "Gdy wczesnym rankiem wracał do miasta, uczuł głód.",
      "A spostrzegłszy drzewo figowe przy drodze zbliżył się do niego, lecz znalazł na nim tylko liście. Wtedy rzekł do niego Niech już nigdy więcej, na wieki, nie zrodzi się owoc z ciebie! Natychmiast też uschło drzewo figowe.",
      "Widząc to zapytali się uczniowie pełni podziwu:",
      "Jak mogło drzewo figowe uschnąć natychmiast? Jezus zaś odrzekł im: Zaprawdę powiadam wam: Jeżeli macie wiarę i nic nie wątpicie, dokonacie nie tylko tego, co stało się na drzewie figowym, lecz nawet gdybyście do tej tu góry rzekli: Wznieś się i rzuć się do morza! - to stanie się tak;",
      "i wszystko, o co z wiarą prosić będziecie w modlitwie, otrzymacie.",
      "Potem wszedł do świątyni i nauczał. A przedniejsi kapłani i starsi ludu przyszli do niego z takim pytaniem: Mocą jakiej władzy to czynisz? Kto udzielił ci tej władzy?",
      "Jezus odrzekł im: Ja zadam wam także pewne pytanie. Jeżeli mi na nie odpowiecie, to i ja wam powiem, na mocy jakiej władzy to czynię.",
      "Czy chrzest Jana pochodził z nieba, czy też od ludzi? Oni zaś naradzali się między sobą: Jeżeli powiemy: Z nieba - to on postawi nam zarzut: Dlaczego w takim razie nie uwierzyliście mu?",
      "A jeżeli powiemy: Od ludzi - to trzeba nam lękać się ludu; wszyscy bowiem mają Jana za prawdziwego proroka.",
      "Odpowiedzieli zatem Jezusowi: Tego nie wiemy. A on odparł im: To i ja wam nie powiem, mocą jakiej władzy to czynię.",
      "Jak wam się wydaje? Pewien człowiek miał dwóch synów. Zwrócił się do pierwszego i rzekł mu: Synu, idź i pracuj dziś w winnicy.",
      "A ten odpowiedział: Słucham, panie - i nie poszedł.",
      "Wtedy zwrócił się do drugiego z tym samym poleceniem. Ale ten odpowiedział: Nie chcę! - lecz potem zrobiło mu się żal i poszedł.",
      "Który z tych dwóch wypełnił wolę ojca? Odpowiedzieli: Ten drugi. Wtedy rzekł im Jezus: Zaprawdę powiadam wam: Celnicy i nierządnice wchodzą pierwej od was do królestwa Bożego.",
      "Przyszedł do was Jan i głosił naukę o życiu sprawiedliwym, lecz nie wierzyliście mu; celnicy zaś i nierządnice uwierzyli mu. Wy patrzyliście na to, lecz nawet wtedy nie nawróciliście się i nie uwierzyliście mu.",
      "Posłuchajcie jeszcze innej przypowieści: Był pewien gospodarz, który zasadził winnicę. Ogrodził ją, wykopał w niej dół na prasę i zbudował wieżę. Potem wydzierżawił ją rolnikom i wyjechał z kraju.",
      "Gdy nadeszła pora winobrania, posłał swe sługi do rolników, aby odebrać swój udział w plonach.",
      "Lecz rolnicy pochwycili sługi jego i jednego zbili, drugiego zamordowali, trzeciego obrzucili kamieniami.",
      "Wówczas posłał inne sługi, i to w większej liczbie niż przedtem, a oni i z tymi postąpili podobnie.",
      "W końcu posłał do nich swego syna mówiąc sobie: Przecież syna mego uszanują.",
      "Lecz gdy rolnicy ujrzeli syna, rzekli jeden do drugiego: Ten jest dziedzicem. Pójdźcie, zabijmy go; w ten sposób zagarniemy dziedzictwo jego.",
      "Pochwycili go więc, wyrzucili poza winnicę i zabili.",
      "Gdy powróci pan winnicy, co uczyni z tymi rolnikami?",
      "Odpowiedzieli mu: Wytraci tych nędzników sromotnie, a winnicę wydzierżawi innym rolnikom, którzy mu uiszczą w odpowiednim czasie udział jego w plonach winnicy.",
      "Wtedy rzekł im Jezus: Czy nie czytaliście nadto w Piśmie tych słów: 'Kamień, który odrzucili budujący, stał się kamieniem węgielnym; jest to dzieło Pana i stoi, niby cud, przed oczyma naszymi' (Ps 117, 22:23).",
      "Dlatego powiadam wam: Królestwo Boże zostanie wam zabrane i dane narodowi, który przyniesie w nim owoce.",
      "Kto padnie na ten kamień, będzie rozbity; a na kogo kamień padnie, tego zmiażdży.",
      "Gdy przedniejsi kapłani i faryzeusze wysłuchali jego przypowieści, zrozumieli, że mówi o nich.",
      "Usiłowali go więc pochwycić, lecz bali się ludu, ponieważ go miał za proroka."
    ],
    [
      "A Jezus począł na nowo przemawiać do nich w przypowieściach.",
      "Królestwo niebieskie podobne jest do króla, który wyprawił synowi swemu ucztę weselną.",
      "Wysłał swe sługi, aby wezwać zaproszonych na gody. Lecz ci nie chcieli przybyć.",
      "Rozesłał więc ponownie inne sługi mówiąc: Powiedzcie zaproszonym: Oto uczta moja jest przygotowana, woły me i tuczne bydło pobite i wszystko jest gotowe; przybywajcie na gody weselne!",
      "Lecz ci, nie dbając o to, poszli sobie - jeden na swe pole, a drugi do handlu swego.",
      "Pozostali zaś pochwyciwszy sługi jego zelżyli ich i zabili.",
      "Wtedy rozgniewał się król. Wysłał swe wojska, kazał wytracić owych morderców, a miasto ich spalić.",
      "Potem rzekł do sług swoich: Uczta weselna jest przygotowana, lecz zaproszeni nie byli jej godni.",
      "Wyjdźcie więc na rozstajne drogi i wszystkich, których spotkacie, zaproście na gody.",
      "Słudzy zatem wyszli na drogi i sprowadzili wszystkich, których napotkali, zarówno złych, jak i dobrych; i tak zapełniła się sala weselna biesiadnikami.",
      "Wówczas wszedł król chcąc zobaczyć biesiadników i ujrzał wśród nich człowieka, który nie miał szaty godowej.",
      "Rzekł więc do niego: Przyjacielu, jakże tu wszedłeś nie mając szaty godowej? A on zamilkł.",
      "Wtedy król rozkazał służbie: Zwiążcie mu ręce i nogi i wyrzućcie go na dwór, w ciemności! Tam będzie płacz i zgrzytanie zębów.",
      "Bo wielu jest wezwanych, lecz mało wybranych.",
      "Wtedy faryzeusze odeszli i naradzali się między sobą nad sposobem, jak by go jego własnymi słowy uwikłać w sidła.",
      "Nasłali mu więc swych uczniów wraz z herodianami i kazali im powiedzieć: Mistrzu, wiemy, że jesteś prawdomówny, uczysz dróg Bożych według prawdy i nie starasz się o niczyje względy, bo nie dbasz o zewnętrzną stronę człowieka.",
      "Powiedz nam zatem, co myślisz: czy godzi się płacić podatek cesarzowi, czy nie?",
      "A Jezus przejrzawszy ich obłudę odparł: Obłudnicy, dlaczego mnie kusicie?",
      "Pokażcie mi monetę podatkową! Podali mu więc denara.",
      "A Jezus zapytał ich: Czyj to wizerunek i napis?",
      "Odpowiedzieli mu: Cesarza. Wtedy powiedział im: Co jest cesarskie, oddajcie cesarzowi, a co Boże, Bogu.",
      "Słysząc to zdumieli się, odstąpili od niego i odeszli.",
      "Tego samego dnia przyszli do niego saduceusze, którzy twierdzą, że nie ma zmartwychwstania, i zadali mu takie pytanie:",
      "Mistrzu! Mojżesz nakazał: 'Jeżeli ktoś umrze bezdzietnie, wówczas brat jego winien pojąć żonę jego i spłodzić potomstwo swemu bratu' (Pwt 25, 5).",
      "A oto zdarzyło się, że było wśród nas siedmiu braci. Pierwszy pojął żonę, lecz umarł bezdzietnie, zostawiając w ten sposób żonę swą bratu.",
      "Podobnie stało się z drugim i trzecim aż do siódmego.",
      "Jako ostatnia ze wszystkich umarła niewiasta.",
      "Którego z tych siedmiu żoną będzie przy zmartwychwstaniu, bo wszyscy mieli ją przecież za żonę?",
      "A Jezus udzielił im takiej odpowiedzi: Jesteście w błędzie, nie znacie Pisma ani wszechmocy Bożej.",
      "Bo w zmartwychwstaniu już się nie żenią ani za mąż nie wychodzą, lecz żyją jak aniołowie Boży w niebie.",
      "A co się tyczy zmartwychwstania ciał, czy nie czytaliście tego, co wam Bóg powiedział:",
      "'Jam Bóg Abrahama i Bóg Izaaka, i Bóg Jakuba' (Wj 3, 6)? Bóg nie jest Bogiem umarłych, lecz żywych.",
      "Rzesze, które go słuchały, były pełne podziwu dla nauki jego.",
      "Gdy faryzeusze dowiedzieli się, że zamknął usta saduceuszom, zebrali się razem.",
      "Jeden z nich, uczony w Zakonie, chciał go wystawić na próbę i zapytał go :",
      "Mistrzu, które przykazanie jest największe w Zakonie?",
      "A on odpowiedział mu: 'Będziesz miłował Pana Boga twego z całego serca twego i z całej duszy twojej, i ze wszystkiej myśli twojej' (Pwt 6, 5).",
      "To jest największe i pierwsze przykazanie.",
      "A drugie jest podobne do niego: 'Będziesz miłował bliźniego swego jak siebie samego' (Kpł 19, 18).",
      "Na tych dwóch przykazaniach oparty jest cały Zakon oraz Prorocy.",
      "Do zgromadzonych faryzeuszów zwrócił się Jezus z takim pytaniem:",
      "Co sądzicie o Mesjaszu? Czyim jest synem? Synem Dawida - odrzekli mu.",
      "Wtedy rzekł do nich: Jakże więc Dawid, Duchem natchniony, nazywa go Panem, mówiąc:",
      "'Rzekł Pan do Pana mego: Siądź po prawicy mojej, aż położę nieprzyjaciół twoich u stóp twoich' (Ps 109, 1)?",
      "Jeżeli Dawid nazywa go Panem, to jakże on może być synem Dawida?",
      "Na to nikt mu nie mógł odpowiedzieć. Od tego też dnia nie odważył się już nikt więcej stawiać mu pytań."
    ],
    [
      "W tym czasie przemówił Jezus do rzeszy i do swoich uczniów tymi słowy:",
      "Na katedrze Mojżeszowej zasiedli uczeni w Piśmie i faryzeusze.",
      "Czyńcie wszystko i zachowujcie, co wam mówią, lecz ich uczynków nie naśladujcie. Bo postępują inaczej, a inaczej uczą.",
      "Związawszy wielkie ciężary, które ledwie udźwignąć można, kładą je na barki ludzi, a sami nie chcą ich nawet palcem ruszyć.",
      "Cokolwiek czynią, czynią dla zdobycia pochwały ludzkiej. Noszą szerokie filakterie i przedłużają strzępce u swych płaszczów.",
      "Lubią miejsca honorowe na ucztach i pierwsze krzesła w synagogach;",
      "pragną, aby im się kłaniano w miejscach publicznych i żeby zwracając się do nich dawano im tytuł 'rabbi'.",
      "Wy zaś nie żądajcie tytułu.'rabbi', bo jeden tylko jest Mistrz wasz, a wy wszyscy jesteście braćmi.",
      "I ojcem swoim nie nazywajcie nikogo na ziemi, bo jeden tylko jest Ojciec wasz, który jest w niebiesiech.",
      "Nie każcie się również nazywać panami, bo jeden tylko jest Pan wasz, Chrystus.",
      "Kto jest największy między wami, niech będzie sługą drugich.",
      "Bo kto się wywyższa, będzie poniżony. A kto się poniża, będzie wywyższony.",
      "Biada wam, uczeni w Piśmie i faryzeusze, obłudnicy! Zamykacie bowiem królestwo niebieskie przed ludźmi. Sami nie wchodzicie, a nie dozwalacie, aby weszli ci, którzy by wejść chcieli.",
      "[Biada wam, uczeni w Piśmie i faryzeusze, obłudnicy! Objadacie domy wdów i za to odmawiacie długie pacierze. Dlatego cięższy czeka was wyrok.]",
      "Biada wam, uczeni w Piśmie i faryzeusze, obłudnicy! Przebiegacie morze i ziemię dla pozyskania jednego prozelity, a gdy ktoś nim się stanie, czynicie go winnym piekła, po dwakroć gorszym od was samych.",
      "Biada wam, wy ślepi przewodnicy! Powiadacie: Jeżeli kto przysięga na świątynię, to nie znaczy to nic; jeżeli zaś na złoto świątyni przysięga, to związany jest przysięgą.",
      "Głupi i ślepi! Co jest ważniejsze: złoto czy świątynia, która przecież dopiero uświęca złoto?",
      "Powiadacie też: Jeżeli kto na ołtarz przysięga, to nic to nie znaczy; jeżeli zaś kto przysięga na ofiarę, która złożona jest na ołtarzu, to jest związany przysięgą.",
      "Ślepi! Co jest ważniejsze: ofiara czy ołtarz, który dopiero uświęca ofiarę?",
      "Kto więc przysięga na ołtarz, przysięga na niego i na wszystko, co się na nim znajduje.",
      "A kto przysięga na świątynię, przysięga na nią i na tego, który w niej mieszka.",
      "A kto przysięga na niebo, przysięga na tron Boży i na tego, który na nim zasiada.",
      "Biada wam, uczeni w Piśmie i faryzeusze, obłudnicy! Składacie dziesięcinę z mięty i z kopru, i z kminku, a zaniedbujecie najważniejsze nakazy Zakonu: sprawiedliwość, miłosierdzie i wierność. Te rzeczy trzeba czynić, a tamtych nie pomijać.",
      "O ślepi przewodnicy! Komara usuwacie przecedzając napój przez sito, a wielbłąda połykacie.",
      "Biada wam, uczeni w Piśmie i faryzeusze, obłudnicy! Zewnętrzną stronę kielicha i misy utrzymujecie w czystości, podczas gdy wewnątrz pełne są zdzierstwa i żądzy.",
      "Ślepy faryzeuszu, oczyść wpierw wnętrze kielicha [i misy], a wtedy i zewnętrzna strona stanie się czysta.",
      "Biada wam, uczeni w Piśmie i faryzeusze, obłudnicy! Podobni jesteście do grobów pobielanych, które na zewnątrz pięknie wyglądają, lecz wewnątrz pełne są kości trupich i wszelkiego brudu.",
      "Tak samo i wy na zewnątrz wydajecie się ludziom sprawiedliwi, wewnątrz zaś jesteście pełni obłudy i nieprawości.",
      "Biada wam, uczeni w Piśmie i faryzeusze, obłudnicy! Stawiacie grobowce prorokom i przyozdabiacie pomniki sprawiedliwych,",
      "mówicie: Gdybyśmy żyli za dni naszych ojców, nie bylibyśmy się stali współwinnymi zabójstwa proroków.",
      "W ten sposób sami świadczycie przeciw sobie, że jesteście synami tych, którzy mordowali proroków.",
      "Dopełnijcie zatem miary zbrodni ojców waszych!",
      "Węże, plemię żmijowe! Jak zdołacie ujść przed wyrokiem skazującym na piekło?",
      "Otóż dlatego posyłam do was proroków, mędrców i uczonych w Piśmie. Jednych z nich zabijecie i ukrzyżujecie, a innych ubiczujecie w waszych synagogach i będziecie prześladować pędząc ich z miasta do miasta.",
      "W ten sposób spadnie na was wszelka krew niewinna, przelana na ziemi, począwszy od krwi sprawiedliwego Abla aż do krwi Zachariasza, syna Barachiasza, którego zamordowaliście między świątynią a ołtarzem.",
      "Zaprawdę powiadam wam: Wszystko to spadnie na to pokolenie.",
      "Jeruzalem, Jeruzalem! Mordujesz proroków i kamienujesz tych, którzy wysłani zostali do ciebie. Ileż to razy chciałem zebrać wokół siebie dzieci twoje, jak kokosz gromadzi pod skrzydłami swoje pisklęta, a wy nie chcieliście!",
      "Teraz dom wasz pustką stanie.",
      "Bo powiadam wam: Odtąd mnie już nie ujrzycie, aż powiecie: Błogosławiony, który idzie w imię Pana!"
    ],
    [
      "Podczas gdy Jezus opuściwszy świątynię odchodził, zbliżyli się uczniowie jego, aby zwrócić uwagę na wspaniałe gmachy świątynne.",
      "Ale on odrzekł im: Widzicie to wszystko? Zaprawdę powiadam wam: Nie pozostanie tu kamień na kamieniu, który by nie został zwalony,",
      "Kiedy potem spoczął na Górze Oliwnej, przystąpili do niego uczniowie jego, gdy byli sami, i zapytali go: Powiedz nam, kiedy się to stanie i jaki będzie znak twego przyjścia oraz końca świata?",
      "A Jezus rzekł do nich: Czuwajcie, żeby was nikt w błąd nie wprowadził.",
      "Bo wielu przyjdzie przybierając moje imię i powiedzą: Ja jestem Mesjasz. I wielu ludzi zwiodą.",
      "Potem usłyszycie o wojnach i o wieściach wojennych. Baczcie, niech was to nie przeraża. Bo to musi nastąpić, ale nie będzie to jeszcze koniec.",
      "Powstanie bowiem naród przeciwko narodowi i królestwo przeciw królestwu. Głód i zaraza oraz trzęsienia ziemi nastąpią na różnych miejscach.",
      "Lecz to wszystko będzie dopiero początkiem cierpień.",
      "Potem wydadzą was na tortury i zabiją was. Staniecie się dla wszystkich narodów przedmiotem nienawiści z powodu imienia mego.",
      "Wówczas wielu zachwieje się w wierze, będą się zdradzać wzajemnie i mieć w nienawiści.",
      "Powstaną liczni fałszywi prorocy i zwiodą wielu.",
      "Nieprawość wzrośnie i dlatego oziębnie miłość u bardzo wielu.",
      "Lecz kto wytrwa do końca, będzie zbawiony.",
      "A ta Dobra Nowina o królestwie głoszona będzie na całym świecie, na świadectwo wszystkim narodom; i potem dopiero nadejdzie koniec.",
      "Gdy zatem ujrzycie na miejscu świętym spustoszenie budzące odrazę, przepowiedziane już przez Daniela proroka (por. Dn 11, 31; 12, 11) - kto to czyta, niech dobrze rozważy -",
      "niechaj ci, którzy będą w Judei, uciekają w góry.",
      "Kto znajdzie się na tarasie, niech nie schodzi, aby jeszcze zabrać coś z domu.",
      "Kto będzie na polu, niech nie wraca, aby płaszcz swój zabrać.",
      "Biada brzemiennym i karmiącym w owe dni!",
      "Módlcie się, aby ucieczka wasza nie wypadła w zimie albo w szabat.",
      "Bo wówczas nastanie wielka udręka, jakiej nie było nigdy od początku świata aż dotąd i jakiej już nie będzie;",
      "a gdyby owe dni nie zostały skrócone, nikt nie byłby ocalony. Lecz przez wzgląd na wybranych dni owe zostaną skrócone.",
      "Jeżeli wam wtedy ktoś powie: Oto tu jest Mesjasz lub tam - nie wierzcie;",
      "bo powstaną fałszywi mesjasze i fałszywi prorocy i czynić będą wielkie znaki i cuda, tak że mogliby nawet wybranych wprowadzić w błąd, gdyby to było możliwe.",
      "Oto przepowiedziałem wam.",
      "Gdy więc powiedzą wam: Oto jest na pustyni - nie idźcie tam; oto jest w ukrytej komnacie domu - nie wierzcie.",
      "Bo jak błyskawica rozbłyska od wschodu i jaśnieje aż na zachodzie, tak będzie też z przyjściem Syna Człowieczego.",
      "Gdzie jest padlina, tam zbierają się orły.",
      "Zaraz po tych dniach udręki słońce się zaćmi, a księżyc utraci blask swój, gwiazdy będą spadać z nieba i moce niebieskie zostaną wstrząśnięte.",
      "Wówczas ukaże się na niebie znak Syna Człowieczego. A wtedy biadać będą wszystkie narody ziemi. Ujrzą Syna Człowieczego przychodzącego na obłokach niebieskich z wielką mocą i chwałą.",
      "Roześle swych aniołów, którzy potężnym głosem trąb zwołają jego wybranych z czterech stron, z których wieją wiatry, z jednego krańca nieba aż po drugi.",
      "Weźcie sobie naukę z porównania z drzewem figowym. Gdy gałązki jego pęcznieją i liście wypuszczają,. wiecie, że lato jest bliskie.",
      "Podobnie gdy ujrzycie to wszystko, wiedzcie, że to, co się ma stać, bliskie jest, stoi u progu.",
      "Zaprawdę powiadam wam: Nim przeminie to pokolenie, wszystko to się stanie.",
      "Niebo i ziemia przeminą, ale słowa moje nie przeminą.",
      "Tego zaś dnia i tej godziny nie zna nikt, nawet aniołowie w niebie, tylko sam Ojciec.",
      "A jak było za czasów Noego, tak będzie też przy przyjściu Syna Człowieczego.",
      "W czasach, które poprzedzały potop, ludzie ucztowali i pili, żenili się i wydawali za mąż, aż do dnia, w którym Noe wszedł do korabia; 24:39 nie wiedzieli o niczym, aż nastał potop i pochłonął wszystkich. Tak samo będzie przy przyjściu Syna Człowieczego.",
      "- - -",
      "Wówczas z dwóch, którzy będą na polu, jeden zostanie zabrany, a drugi pozostawiony;",
      "z dwóch niewiast, które będą mełły w młynie, jedna zostanie zabrana, a druga pozostawiona.",
      "Czuwajcie zatem, bo nie znacie dnia, w którym Pan wasz nadejdzie.",
      "Rozważcie i to: gdyby gospodarz wiedział, o której godzinie w nocy nadejdzie złodziej, czuwałby zapewne i nie opuścił, aby włamał się do jego domu.",
      "Dlatego wy także bądźcie gotowi, bo Syn Człowieczy przyjdzie w takiej godzinie, w jakiej się go nie spodziewacie. 24:45 Któż jest więc tym wiernym i roztropnym sługą, którego pan ustanowił nad swoją czeladzią, aby wydzielał jej żywność we właściwym czasie?",
      "- - -",
      "Szczęśliwy ów sługa, jeżeli pan po swym powrocie znajdzie go przy tej czynności.",
      "Zaprawdę powiadam wam: Postawi go nad całą swą majętnością.",
      "Jeżeli zaś ów sługa jest niegodziwy i powie sobie: Pan mój jeszcze długo nie powróci",
      "i jeżeli zacznie bić swoich towarzyszy i z pijakami jeść i pić będzie,",
      "to pan tego sługi nadejdzie w dniu, kiedy się tego nie będzie spodziewać, i o godzinie, której nie zna;",
      "każe go poćwiartować i sprawi, że los jego będzie ten sam co obłudników. Będzie tam płacz i zgrzytanie zębów."
    ],
    [
      "Wtedy z królestwem niebieskim będzie tak jak z dziesięcioma pannami, które wziąwszy swe kaganki wyszły na spotkanie oblubieńca [i oblubienicy].",
      "Pięć z nich było głupich, a pięć mądrych.",
      "Głupie co prawda zabrały ze sobą kaganki, lecz nie zabrały oliwy.",
      "Mądre zaś zabrały wraz z kagankami oliwę w swych naczyniach.",
      "Ponieważ oblubieniec opóźniał swe przybycie, ogarnęła je senność i wszystkie zasnęły.",
      "Około północy zaś rozległo się wołanie Oblubieniec się zbliża! Wyjdźcie mu naprzeciw!",
      "Wtedy powstały wszystkie owe panny i zaczęły sposobić swe kaganki.",
      "Głupie zaś rzekły do mądrych: Użyczcie nam trochę z waszej oliwy, bo kaganki nasze gasną.",
      "Mądre zaś odpowiedziały: O nie! Nie starczyłoby ani dla nas, ani dla was. Idźcie raczej do kramarzy i zakupcie sobie.",
      "A kiedy odeszły, aby dokonać zakupu, nadszedł oblubieniec. Te, które były gotowe, weszły z nim na salę weselną i zamknięto drzwi.",
      "Później przyszły także pozostałe panny i zaczęły wołać: Panie, panie, otwórz nam!",
      "On zaś odrzekł: Zaprawdę powiadam wam, nie znam was.",
      "Czuwajcie więc, bo nie znacie dnia ani godziny!",
      "Stanie się podobnie jak z człowiekiem, który zamierzając wyjechać przywołał sługi swoje i powierzył im swój majątek.",
      "Jednemu dał pięć talentów, drugiemu. dwa, a trzeciemu jeden: każdemu według zdolności jego; potem odjechał.",
      "Ten, który otrzymał pięć talentów, poszedł natychmiast, zarabiał nimi i zyskał dalsze pięć.",
      "Podobnie ten z dwoma talentami dorobił jeszcze dwa talenty.",
      "Natomiast ten, który tylko jeden talent otrzymał, poszedł i wykopawszy w ziemi dół skrył w nim pieniądze swego pana.",
      "Po długim czasie powrócił pan owych sług i począł rozliczać się z nimi.",
      "Przyszedł ten, który otrzymał pięć talentów, przyniósł ze sobą drugie pięć talentów i rzekł: Panie, powierzyłeś mi pięć talentów; oto zyskałem drugie pięć.",
      "Na to rzekł mu pan jego: Słusznie, sługo dobry i wierny. Byłeś wierny w małych rzeczach, dlatego dam ci władzę nad wielkimi; miej udział w radości pana twego.",
      "Potem przystąpił ten, który miał dwa talenty, i rzekł: Panie, powierzyłeś mi dwa talenty; oto zyskałem dalsze dwa talenty.",
      "Na to rzekł mu pan jego: Słusznie, sługo dobry i wiemy. Byłeś wiemy w małych rzeczach, dlatego dam ci władzę nad wielkimi; miej udział w radości pana twego.",
      "Wreszcie przyszedł ten, który otrzymał jeden talent. Rzekł: Panie, znam cię; jesteś człowiekiem surowym: żniwujesz, gdzie nie posiałeś, i zbierasz, gdzieś nie sypał.",
      "Dlatego ogarnęła mnie trwoga: poszedłem więc i zakopałem twój talent w ziemi; oto masz swą własność.",
      "Wtedy odrzekł mu pan jego: Sługo zły i leniwy! Wiedziałeś o tym, że żniwuję, gdzie nie posiałem, i że zbieram, gdzie nie sypałem.",
      "Należało zatem zanieść moje pieniądze do bankierów, a byłbym po powrocie odebrał własność mą wraz z zyskiem.",
      "Zabierzcie mu więc ten talent i dajcie go temu, który ma dziesięć talentów.",
      "Bo temu, który ma, będzie dane, i to w obfitości; a temu, który nie ma, będzie zabrane nawet to, co ma.",
      "A sługę niepożytecznego wyrzućcie precz w ciemności: tam będzie płacz i zgrzytanie zębów.",
      "Gdy przyjdzie Syn Człowieczy w swej chwale, a wespół z nim wszyscy aniołowie, wówczas zasiądzie na swym Bożym tronie.",
      "Wszystkie narody zgromadzą się przed nim, a on oddzieli jedne od drugich, tak jak pasterz oddziela owce od kozłów.",
      "Owce ustawi po swej prawicy, a kozły po swej lewicy.",
      "Wtedy powie król do tych, co będą po jego prawicy: Przyjdźcie, błogosławieni Ojca mego'! Weźcie w posiadanie królestwo zgotowane wam od stworzenia świata.",
      "Bo byłem głodny, a daliście mi jeść; byłem spragniony, a daliście mi pić; znalazłem się na obczyźnie, a przyjęliście mnie;",
      "byłem nagi, a przyodzialiście mnie; byłem chory, a odwiedziliście mnie; byłem w więzieniu, a przyszliście do mnie.",
      "Wówczas zapytają go sprawiedliwi: Panie, kiedyż to widzieliśmy cię głodnego, a nakarmiliśmy cię; lub spragnionego, a daliśmy ci pić?",
      "Kiedy widzieliśmy cię na obczyźnie, a przyjęliśmy cię; lub nagiego, a przyodzialiśmy cię?",
      "Kiedyż to widzieliśmy cię chorego lub w więzieniu, a przyszliśmy do ciebie?",
      "A król im odpowie: Zaprawdę powiadam wam: Cokolwiek uczyniliście najmniejszemu spośród tych braci moich, mnieście uczynili.",
      "Potem odezwie się także do tych, którzy będą stać po lewicy: Precz ode mnie, przeklęci, w ogień wieczny, który przygotowany jest dla diabła i aniołów jego!",
      "Bo byłem głodny, a nie daliście mi jeść; byłem spragniony, a nie daliście mi pić;",
      "znalazłem się na obczyźnie, a nie przyjęliście mnie; byłem nagi, a nie przyodzialiście mnie; byłem chory i byłem więźniem, a nie odwiedziliście mnie.",
      "Wtedy oni również zapytają: Panie, kiedyż to widzieliśmy cię głodnym lub spragnionym, na obczyźnie lub nagim, chorym albo w więzieniu, a nie usłużyliśmy tobie?",
      "Lecz on odpowie im: Zaprawdę powiadam wam: Czego nie uczyniliście jednemu z najmniejszych spośród tych, tegoście i mnie nie uczynili.",
      "Ci pójdą na wieczną mękę; sprawiedliwi zaś do żywota wiecznego."
    ],
    [
      "Gdy Jezus zakończył wszystkie te nauki, rzekł do uczniów swoich:",
      "Wiecie, że za dwa dni będzie Pascha, a Syn Człowieczy będzie wydany na śmierć krzyżową.",
      "Wówczas zebrali się przedniejsi kapłani oraz starsi ludu w pałacu arcykapłana, który nazywał się Kajfasz.",
      "Naradzali się, między sobą, jak by skrycie uwięzić Jezusa i zabić go.",
      "Mówili jednak: Nie podczas świąt, żeby nie wybuchły rozruchy wśród ludu.",
      "Kiedy Jezus przebywał w Betenii, w domu Szymona Trędowatego,",
      "zbliżyła się do niego niewiasta z naczyniem alabastrowym zawierającym kosztowny olejek i wylała go na głowę jego, podczas gdy spoczywa] przy Stole.",
      "Na ten widok uczniowie odezwali się z oburzeniem: Na cóż takie marnotrawstwo?",
      "Można było przecież sprzedać to za wysoką cenę i rozdać ubogim.",
      "Lecz Jezus spostrzegłszy to rzekł do nich: Czemu sprawiacie tej niewieście przykrość? Wszak spełniła względem mnie dobry uczynek.",
      "Ubogich macie zawsze wśród siebie, lecz nie zawsze mnie macie.",
      "Ona zaś wylewając ten wonny olejek na ciało moje chciała mi oddać ostatnią posługę.",
      "Zaprawdę powiadam wam, że po całym świecie, gdziekolwiek głosić będą tę Dobrą Nowinę, opowiadać będą tajże i o tym, co uczyniła, na jej pamiątkę.",
      "Wtedy jeden z Dwunastu, imieniem Judasz Iszkariot, udał się do przedniejszych kapłanów",
      "i rzekł: Co mi zechcecie dać, jeśli go wam wydam? Oni zaś wyznaczyli mu trzydzieści srebrników.",
      "Od tej chwili szukał dogodnej sposobności, aby go wydać w ich ręce.",
      "W pierwszy dzień Przaśników przyszli uczniowie do Jezusa i zapytali: Gdzie mamy ci przygotować ucztę paschalną? 26:18 On zaś rzekł: Idźcie do miasta, do pewnego człowieka, i powiedzcie mu: Mistrz kazał ci powiedzieć: Czas mój zbliża się, u ciebie chcę urządzić Paschę wraz z uczniami moimi.",
      "- - -",
      "Uczniowie uczynili tak, jak im Jezus polecił, i przygotowali ucztę paschalną.",
      "Gdy nadszedł wieczór, zasiadł do stołu razem z dwunastoma [uczniami].",
      "Podczas uczty rzekł: Zaprawdę powiadam wam, jeden z was mnie zdradzi.",
      "Na to posmutnieli bardzo i jeden po drugim pytał go: Czy to może ja, Panie?",
      "On zaś odrzekli Kto razem ze mną macza rękę w misie, ten mnie zdradzi.",
      "Wprawdzie Syn Człowieczy odchodzi - jak mówi o nim Pismo - lecz biada temu człowiekowi, który dokona zdrady na Synu Człowieczym. Lepiej byłoby dla tego człowieka, gdyby się nie był narodził.",
      "A Judasz, który go zdradził, rzekli Czy to może ja, Mistrzu? A on odpowiedział: Tak, to ty.",
      "Kiedy byli jeszcze przy stole biesiadnym, Jezus wziął chleb i odmówiwszy błogosławieństwo łamał go, i podał uczniom swoim mówiąc: Bierzcie, jedzcie - to jest ciało moje.",
      "Potem wziął kielich, dzięki czynił i podał im go mówiąc: Pijcie z niego wszyscy;",
      "bo to jest krew moja, krew [Nowego] Przymierza, która przelewa się za wielu ludzi na odpuszczenie grzechów.",
      "Ale powiadam wam Odtąd nie będę już pił z tego owocu winnego szczepu aż do dnia, w którym go pić będę wraz z wami, w nowy sposób, w królestwie Ojca mego.",
      "Potem odmówili hymn i udali się na Górę Oliwną.",
      "Wówczas rzekł Jezus do nich: Wszyscy tej nocy z powodu mnie będziecie przywiedzeni do upadku. Bo napisano: 'Uderzę pasterza, a owce trzody rozproszą się' (Za 13, 7).",
      "Lecz po mym zmartwychwstaniu przybędę przed wami do Galilei.",
      "Piotr odpowiedział mu: Choćby wszyscy z powodu ciebie zachwiać się mieli, ja nie zachwieję się nigdy.",
      "Jezus odparł mu: Zaprawdę powiadam ci, jeszcze tej nocy, zanim minie pora, kiedy koguty pieją, trzy razy się mnie zaprzesz.",
      "Piotr zapewniał go: Choćbym nawet miał ponieść śmierć z tobą, nie zaprę się ciebie. Podobnie zapewniali wszyscy uczniowie.",
      "Wówczas przyszedł Jezus z nimi do zagrody zwanej Getsemani. I rzekł do uczniów swoich: Siądźcie tu, a ja tymczasem odejdę dalej i tam modlić się będę.",
      "Potem zabrał ze sobą Piotra i dwóch synów Zebedeusza i począł się smucić i lękać.",
      "Wtedy rzekł do nich: Smutna jest dusza moja aż do śmierci; pozostańcie tu i czuwajcie ze mną.",
      "Potem postąpił trochę dalej i upadłszy na twarz modlił się tymi słowy: Ojcze mój! Jeżeli to możliwe, niech odejdzie ode mnie ten kielich. Lecz niech się stanie nie tak, jak ja chcę, ale tak, jak ty.",
      "Potem wrócił do uczniów [swoich] i znalazł ich śpiących. Rzekł więc do Piotra: Tak to nie mogliście jednej godziny czuwać ze mną!",
      "Czuwajcie i módlcie się, abyście nie popadli w pokusę. Duch wprawdzie ochoczy jest, lecz ciało słabe.",
      "Potem oddaliwszy się jeszcze modlił się po raz wtóry: Ojcze mój, jeżeli ten kielich nie może odejść i ja muszę go wypić, niechaj się stanie wola twoja!",
      "Gdy powrócił, znalazł ich znów śpiących. Bo oczy ich byty senne.",
      "Zostawiwszy ich odszedł znów i modlił się po raz trzeci, powtarzając te same słowa.",
      "Potem powrócił do uczniów swoich i rzekł im: Teraz już śpijcie i odpoczywajcie. Oto nadeszła godzina, a Syn Człowieczy będzie wydany w ręce grzeszników.",
      "Wstańcie, chodźmy! Zdrajca mój zbliża się.",
      "Kiedy jeszcze mówił, nadszedł Judasz, jeden z Dwunastu, a z nim z polecenia arcykapłanów i starszych ludu wielka zgraja, uzbrojona w miecze i kije.",
      "Zdrajca umówił z nimi znak: Ten, którego pocałuję - powiedział im - to on; tego chwytajcie.",
      "Przystąpił też od razu do Jezusa i rzekł: Witaj, Mistrzu! I pocałował go.",
      "A Jezus rzekł do niego: Przyjacielu, po to przyszedłeś! Wtedy podeszli bliżej, rzucili się na Jezusa i pochwycili go.",
      "W tej samej chwili jeden z towarzyszy Jezusa chwycił ręką za miecz i dobywszy go uderzył sługę arcykapłana, i odciął mu ucho.",
      "A Jezus rzekł do niego: Schowaj swój miecz do pochwy. Bo wszyscy, którzy za miecz chwytają, od miecza zginą.",
      "Czy myślisz, że gdybym poprosił Ojca mego, to nie przysłałby mi natychmiast na pomoc więcej niż dwanaście legionów aniołów?",
      "Ale jakże wypełniłoby się wtedy Pismo, według którego powinno być tak, jak się teraz dzieje?",
      "W tejże chwili rzekł Jezus do tłumu: Wyszliście jak na zbójcę z mieczami i kijami, aby mnie pochwycić. Dzień w dzień siadywałem [wśród was] w świątyni i nauczałem, a nie pochwyciliście mnie.",
      "A wszystko to stało się po to, aby wypełniły się pisma proroków. Wówczas opuścili go wszyscy uczniowie i uciekli.",
      "Siepacze zaprowadzili Jezusa do arcykapłana Kajfasza, gdzie zebrali się uczeni w Piśmie i starszyzna.",
      "Piotr zaś szedł za nim z daleka aż do pałacu arcykapłana; wszedłszy do wnętrza, przysiadł się do służby, aby zobaczyć, jak się sprawa zakończy.",
      "Przedniejsi kapłani i cały sanhedryn szukali fałszywego świadectwa przeciwko Jezusowi, aby go wydać na śmierć.",
      "Lecz nie znaleźli go, mimo że stawili się liczni fałszywi świadkowie. Na koniec stanęli dwaj [fałszywi świadkowie]",
      "i zeznali: Twierdził: Potrafię zburzyć świątynię Bożą i w ciągu trzech dni odbudować ją.",
      "Wówczas powstał arcykapłan i zapytał go: Nic nie odpowiadasz? Co znaczą te zarzuty, jakie ci czynią?",
      "Lecz Jezus milczał. Wtedy rzekł do niego arcykapłan: Poprzysięgam cię na Boga żywego: powiedz nam, jesteś ty Chrystusem Synem Bożym?",
      "Jezus odpowiedział mu: Tak, jestem nim. Ale powiadam wam: Odtąd oglądać będziecie Syna Człowieczego siedzącego po prawicy Wszechmocnego i przychodzącego na obłokach niebieskich.",
      "Wtedy arcykapłan rozdarł swe szaty i zawołał: Zbluźnił! Na cóż nam teraz jeszcze świadkowie? Teraz sami słyszeliście bluźnierstwo!",
      "Co sądzicie? Odrzekli: Zasługuje na śmierć!",
      "Wtedy zaczęli pluć na twarz jego i bić go pięściami; inni zaś bili go po twarzy,",
      "szydząc: Mesjaszu, prorokuj nam, kto cię uderzył!",
      "Tymczasem Piotr siedział na zewnątrz pałacu, na dziedzińcu. Jedna służebna zbliżyła się do niego i rzekła: Ty też byłeś razem z Jezusem z Galilei.",
      "Lecz on wyparł się tego wobec wszystkich i rzekł: Nie rozumiem, co chcesz powiedzieć.",
      "Kiedy potem chciał wyjść przez bramę, ujrzała go inna służebna i rzekła do tych, którzy tam stali: Ten był także z Jezusem Nazareńskim.",
      "A on wyparł się tego ponownie i zaprzysięgał się: Nie znam tego człowieka!",
      "Po chwili zbliżyli się do Piotra ci, co się tam znajdowali, i rzekli : Rzeczywiście, ty jesteś też jednym z nich. Sama twoja gwara cię zdradza!",
      "Wtedy zaczął zaklinać się i przysięgać: Nie znam tego człowieka! I nagle zapiał kogut.",
      "Zaraz też Piotr przypomniał sobie słowa Jezusa, który mu powiedział: Zanim ustaną piać koguty, trzykroć się mnie zaprzesz. I wyszedłszy gorzko zapłakał."
    ],
    [
      "Gdy nadszedł poranek, wszyscy przedniejsi kapłani i starsi ludu powzięli uchwałę, żeby wydać Jezusa na śmierć.",
      "Związawszy odprowadzili go i wydali w ręce namiestnika [Poncjusza] Piłata.",
      "Widząc, że skazano Jezusa, Judasz, zdrajca jego, dręczony wyrzutami sumienia, odniósł owe trzydzieści srebrników przedniejszym kapłanom i starszyźnie",
      "mówiąc: Zgrzeszyłem wydając krew niewinną. Ci zaś odparli: Co nam do tego? To twoja sprawa!",
      "Wtedy rzucił srebrniki do świątyni i oddaliwszy się poszedł się powiesić.",
      "Przedniejsi kapłani zaś podniósłszy srebrniki orzekli: Nie godzi się kłaść ich do skarbca, bo są zapłatą za krew.",
      "Po naradzie zakupili za nie Plac Garncarski na cmentarz dla pielgrzymów.",
      "Stąd bierze się nazwa tego placu używana aż po dziś dzień: [Hakeldama, to jest] Pole Krwi.",
      "Wtedy spełniło się to, co powiedział prorok Jeremiasz: Wzięli trzydzieści srebrników: cenę na człowieka za pieniądze sprzedanego, którego sprzedali synowie Izraela",
      "i dali je za pole garncarskie. Tak przykazał mi Pan (Za 11, 12; Jr 32, 6:9).",
      "Jezus stanął przed namiestnikiem. A namiestnik zwrócił się do niego z pytaniem: Czy ty jesteś królem żydowskim? Jezus odpowiedział: Tak, jestem nim.",
      "Gdy go przedniejsi kapłani i starsi oskarżali, znów nie dawał żadnej odpowiedzi.",
      "Wtedy rzekł mu Piłat: Czy nie słyszysz, ił° skarg przeciw tobie wytaczają?",
      "Lecz on nie odpowiedział ani słowem, tak że namiestnik wielce się dziwił.",
      "Na poszczególne święta zwykł był namiestnik ułaskawiać ludowi jednego więźnia, tego, którego żądali,",
      "A mieli wówczas w więzieniu przywódcę powstańców imieniem Barabasz.",
      "Piłat zatem zapytał lud, który się zebrał: Kogo mam wam ułaskawić: Barabasza czy Jezusa zwanego Mesjaszem?",
      "Wiedział bowiem, że tylko z zawiści wydali go w jego ręce.",
      "Podczas gdy siedział na trybunale, żona jego kazała mu powiedzieć: Nie wdawaj się w sprawę przeciwko temu sprawiedliwemu! Bo dużo nacierpiałam się dziś we śnie z jego powodu.",
      "Przedniejsi kapłani i starszyzna namówili lud, aby zażądał Barabasza, a Jezusa wydał na śmierć.",
      "Namiestnik zapytał zatem: Którego z tych dwóch mam wam ułaskawić? Zawołali: Barabasza.",
      "Na to Piłat do nich: A co mam uczynić z Jezusem, którego zowią Mesjaszem? Wszyscy zawołali: Na krzyż z nim!",
      "Zapytał więc: A co złego zrobił? Wówczas wołali jeszcze głośniej: Na krzyż z nim!",
      "Piłat widząc, że niczego nie może osiągnąć i że zgiełk się wzmaga, kazał podać sobie wodę, umył ręce wobec ludu i rzekł: Nie ponoszę winy za krew tego sprawiedliwego: to wasza sprawa!",
      "A cały lud zawołał: Niechaj krew jego spłynie na nas i na dzieci nasze!",
      "Wtedy ułaskawił im Barabasza, Jezusa zaś kazał ubiczować; potem wydał go im na śmierć krzyżową.",
      "Wówczas żołnierze namiestnika zabrali Jezusa ze sobą do pretorium i zgromadzili wkoło niego całą kohortę.",
      "Zwlekli z niego szaty i włożyli nań płaszcz szkarłatny.",
      "Potem upletli koronę z cierni i nałożyli mu ją na głowę, a w prawą rękę dali mu trzcinę. Klękali przed nim i naśmiewali się z niego mówiąc: Bądź pozdrowiony, królu żydowski.",
      "Przy tym pluli na niego i wziąwszy trzcinę bili go po głowie.",
      "Po tych szyderstwach zdjęli z niego płaszcz i oblekli go znów w jego szaty. I wyprowadzili go, aby go ukrzyżować.",
      "Wychodząc spotkali człowieka z Cyreny, imieniem Szymon; tego przymusili, aby niósł krzyż jego.",
      "Tak zaszli na miejsce zwane Golgotą, to znaczy Miejscem Trupiej Głowy.",
      "Tu podali mu wino zmieszane z żółcią. Skosztował go, lecz pić nie chciał.",
      "A potem przybili go do krzyża i rozdzielili między siebie szaty jego przez losowanie. [Tak to spełniła się przepowiednia prorocza: Rozdzielili między siebie szaty moje, a o suknię moją rzucali los (Ps 21, 19).]",
      "A usiadłszy pilnowali go.",
      "Ponad głową jego umieścili napis wyjaśniający jego winę: To jest Jezus, król żydowski.",
      "Wraz z nim ukrzyżowali dwóch łotrów, jednego po prawicy, drugiego po lewicy jego.",
      "Ci, co obok przechodzili, potrząsali głową i lżyli go",
      "mówiąc: Ty, który chciałeś świątynię [Bożą] zburzyć i w trzy dni ją wybudować, wybawże samego siebie! Jeżeli jesteś Synem Bożym, zejdź z krzyża!",
      "Podobnie mówili szydząc przedniejsi kapłani oraz uczeni w Piśmie i starszyzna:",
      "Innym pomagał, samego siebie ocalić nie potrafi. Jest podobno królem Izraela. Niechże teraz zejdzie z krzyża, a uwierzymy w niego.",
      "Zaufał Bogu; niechaj go teraz Bóg uwolni, jeżeli go rzeczywiście miłuje; twierdził przecież: Synem Bożym jestem.",
      "W ten sam sposób lżyli go łotrzy, którzy wraz z nim byli ukrzyżowani.",
      "Począwszy od godziny szóstej aż do dziewiątej ciemności zaległy całą krainę.",
      "Około godziny dziewiątej zawołał Jezus silnym głosem: Eli, Eli, lama sabakthani?, to znaczy: Boże mój, Boże mój, czemuś mnie opuścił?",
      "Słysząc to niektórzy spomiędzy stojących tam mówili: Eliasza wzywa.",
      "Zaraz też pobiegł jeden z nich i wziąwszy gąbkę napełnił ją octem; potem nałożył ją na trzcinę i dał mu pić.",
      "A inni mówili: Poczekaj, zobaczymy, czy Eliasz przyjdzie, aby go ocalić. 27:50 Jezus zaś zawołał ponownie silnym głosem i wyzionął ducha.",
      "- - -",
      "A oto zasłona świątyni rozdarła się na dwie części od góry do dołu; ziemia zatrzęsła się, skały popękały,",
      "groby otworzyły się i wiele ciał świętych, którzy byli pomarli, zmartwychwstało.",
      "Wyszli z grobów i udali się po jego zmartwychwstaniu do miasta świętego, i ukazali się wielu ludziom.",
      "Gdy setnik i ludzie jego, którzy trzymali straż przy Jezusie, ujrzeli trzęsienie ziemi i to, co nastąpiło, rzekli przejęci wielkim strachem: Zaiste, ten był Synem Bożym!",
      "Z daleka przyglądały się tam liczne niewiasty. Szły one za Jezusem od samej Galilei opiekując się nim.",
      "Między nimi była Maria Magdalena, Maria, matka Jakuba i Józefa, oraz matka synów Zebedeusza.",
      "Wieczorem nadszedł pewien bogaty człowiek z Arymatei imieniem Józef, który też był uczniem Jezusa.",
      "Udał się do Piłata i poprosił o ciało Jezusa, a Piłat polecił mu je wydać.",
      "Józef zaś otrzymawszy ciało owinął je w czyste prześcieradło",
      "i złożył je w swoim nowym grobowcu, który uprzednio kazał wykuć w skale. Przed wejściem do grobowca zatoczył wielki kamień, a potem odszedł.",
      "Maria Magdalena i druga Maria pozostały tam i usiadły naprzeciw grobowca.",
      "Nazajutrz, w dzień po święcie Przygotowania, i zebrali się u Piłata przedniejsi kapłani i faryzeusze",
      "i oświadczyli mu: Panie, przypomnieliśmy sobie, że ten zwodziciel zapowiedział jeszcze za życia: Po trzech dniach zmartwychwstanę.",
      "Wydaj więc rozporządzenie, żeby zabezpieczono grobowiec aż do trzeciego dnia; wówczas uczniowie jego nie będą mogli przyjść, skraść go i potem rozgłosić między ludem: Powstał z martwych. Bo wtedy to ostatnie oszustwo byłoby gorsze od pierwszego.",
      "Piłat odrzekł im: Straż otrzymacie. Idźcie i zabezpieczcie grób, jak potraficie.",
      "Poszli więc i zabezpieczyli grób pieczętując kamień i ustawiając straż."
    ],
    [
      "Po upływie szabatu, w pierwszym dniu tygodnia o świcie, wybrały się w drogę Maria Magdalena i druga Maria, by odwiedzić grób.",
      "Wtem powstało wielkie trzęsienie ziemi, bo anioł Pański zstąpił z nieba, a zbliżywszy się odsunął kamień i usiadł na nim.",
      "Oblicze jego jaśniało niby błyskawica, a szaty jego były białe jak śnieg.",
      "Strażnicy zadrżeli przed nim ze strachu i potruchleli.",
      "Anioł odezwał się do niewiast w te słowa: Wy się nie bójcie. Wiem, że szukacie Jezusa ukrzyżowanego.",
      "Nie ma go tu. Zmartwychwstał, jak zapowiedział.",
      "Chodźcie, zobaczcie miejsce, gdzie leżał [Pan]. A teraz idźcie szybko i powiedzcie uczniom jego, że z martwych powstał. Oto przybędzie przed wami do Galilei, tam go ujrzycie. Oto co miałem wam powiedzieć.",
      "Oddaliły się więc spiesznie od grobu, z bojaźnią, lecz równocześnie z wielką radością, i pobiegły, aby zanieść tę nowinę jego uczniom.",
      "Wtem Jezus zastąpił im drogę i rzekł: Witajcie! A one zbliżyły się i objąwszy nogi jego złożyły mu hołd.",
      "Wtedy rzekł Jezus do nich: Nie bójcie się! Idźcie i oznajmijcie braciom moim, żeby udali się do Galilei; tam ujrzą mnie.",
      "Podczas gdy one były jeszcze w drodze, niektórzy żołnierze ze straży poszli do miasta i donieśli przedniejszym kapłanom o wszystkim, co zaszło.",
      "Ci zaś zebrali się wraz ze starszyzną i zrobili naradę. Następnie dali żołnierzom wiele pieniędzy",
      "mówiąc: Będziecie rozgłaszać: Uczniowie jego przyszli w nocy i ukradli go, gdyśmy spali.",
      "A gdyby sprawa doszła do wiadomości namiestnika, to potrafimy go uspokoić i postaramy się o to, że nie spotka was żadna przykrość.",
      "Wzięli więc pieniądze i postąpili tak, jak ich pouczono. W ten sposób rozeszła się ta plotka wśród Żydów i trwa po dzień dzisiejszy.",
      "Jedenastu uczniów udało się do Galilei na górę, gdzie im Jezus przykazał.",
      "Kiedy go ujrzeli, jedni złożyli mu hołd, inni zaś powątpiewali.",
      "A Jezus przybliżywszy się rzekł do nich te słowa: Dana mi jest wszelka władza na niebie i na ziemi.",
      "Idźcie więc i nauczajcie wszystkie narody chrzcząc je w imię Ojca i Syna, i Ducha Świętego,",
      "ucząc je chować wszystko, cokolwiek wam przekazałem. A oto ja jestem z wami po wszystkie dni aż do końca świata.1"
    ]
  ],
  [
    [
      "Początek Ewangelii o Jezusie Chrystusie, Synu Bożym.",
      "Tak jak napisano u Izajasza proroka: Oto posyłam wysłańca mojego przed tobą, który przygotuje ci drogę twoją.",
      "Głos rozlega się na pustkowiu: gotujcie drogę dla Pana!",
      "Prostujcie ścieżki jego! (Iz 40, 3:4; Ml 3, 1) - tak zjawił się Jan Chrzciciel na pustkowiu głosząc chrzest pokuty na odpuszczenie grzechów.",
      "Cała Judea i wszyscy mieszkańcy Jerozolimy poczęli się schodzić do niego. Przyjmowali z jego rąk chrzest w Jordanie wyznając przy tym swe grzechy.",
      "Jan miał na sobie odzienie z sierści wielbłądziej, był przepasany skórzanym pasem na biodrach i żywił się szarańczą i miodem leśnym.",
      "A głosił naukę tej treści: Po mnie przyjdzie mocniejszy ode mnie. Nie jestem godzien pochyliwszy się rozwiązać rzemyka u sandałów jego.",
      "Ja chrzciłem was tylko wodą, on zaś będzie was chrzcił Duchem Świętym.",
      "W tym czasie właśnie przybył Jezus z Nazaretu galilejskiego i kazał Janowi ochrzcić się w Jordanie.",
      "W chwili gdy wychodził z wody, ujrzał niebiosa otwarte i Ducha zstępującego jak gołębica na niego [i pozostającego na nim].",
      "Z nieba odezwał się głos: Tyś jest Syn mój miły; w tobie mam upodobanie.",
      "Niebawem wywiódł go Duch na pustkowie.",
      "Czterdzieści dni [i czterdzieści nocy] spędził na pustkowiu kuszony przez szatana; przebywał wśród dzikich zwierząt, lecz aniołowie mu usługiwali.",
      "Po uwięzieniu Jana przyszedł Jezus do Galilei i głosił Ewangelię [o królowaniu] Boga.",
      "Mówił: Czas się wypełnił; przybliżyło się królowanie Boże; czyńcie pokutę i wierzcie Ewangelii.",
      "Pewnego razu szedł wzdłuż wybrzeża Morza Galilejskiego i ujrzał Szymona i brata jego Andrzeja. Zapuszczali właśnie sieci w morze, byli bowiem rybakami.",
      "Jezus rzekł do nich: Pójdźcie za mną, a sprawię, że staniecie się rybakami ludzi.",
      "Natychmiast pozostawili tam swe sieci i poszli za nim.",
      "Przeszedłszy trochę dalej ujrzał Jakuba syna Zebedeusza oraz jego brata Jana.",
      "Oni także byli w łodzi i naprawiali właśnie swe sieci. Natychmiast wezwał ich. Pozostawili swego ojca Zebedeusza wraz z najemnikami w łodzi i poszli za nim.",
      "Udali się do Kafarnaum. W najbliższy szabat wszedł do synagogi i nauczał.",
      "Ludzie byli zdumieni jego nauką, bo nauczał jak ten, który posiada władzę, a nie jak uczeni w Piśmie.",
      "A znalazł się właśnie w tamtejszej synagodze człowiek opętany przez ducha nieczystego. Zakrzyknął on:",
      "Hej, Jezusie Nazareński, cóż to mamy ze sobą wspólnego? Przyszedłeś, żeby nas zgubić! Wiem ja dobrze, kim jesteś: Święty Boga!",
      "Wtedy rozkazał mu Jezus surowo: Milcz i wyjdź z niego!",
      "Duch nieczysty szarpał nim na wszystkie strony, aż w końcu wyszedł z niego z okropnym rykiem.",
      "Wszyscy byli przerażeni do tego stopnia, że pytali jeden drugiego: Co to jest? Jakaś nowa nauka głoszona z powagą władcy! Nawet duchom nieczystym rozkazuje, a one go słuchają!",
      "Wieść o nim rozeszła się natychmiast na wszystkie strony po całej krainie galilejskiej.",
      "Prosto z synagogi udał się w towarzystwie Jakuba oraz Jana do domu Szymona i Andrzeja.",
      "Teściowa Szymona leżała w gorączce. Zaraz też wspomnieli mu o niej.",
      "On zaś przystąpił do niej, wziął ją za rękę i podniósł chorą. Zaraz opuściła ją gorączka i usługiwała im.",
      "Gdy słońce już zaszło i nastał wieczór, zaczęto znosić do niego wszystkich chorych i opętanych.",
      "Całe miasto zebrało się i tłoczyło przed drzwiami.",
      "On zaś uzdrowił wszystkich chorych, dotkniętych przeróżnymi chorobami, i wypędził wszystkich czartów, lecz nie pozwolił im mówić, ponieważ wiedzieli, kim jest.",
      "Wstawszy wczesnym rankiem, gdy było jeszcze całkiem ciemno, wyszedł z domu i udawszy się na samotne miejsce modlił się tam.",
      "Szymon i towarzysze jego zaczęli go szukać,",
      "a gdy go odnaleźli, rzekli mu: Wszyscy cię szukają.",
      "On zaś odrzekł im: Pójdźmy gdzie indziej, do okolicznych miejscowości; tam chcę także nauczać, bo po to przyszedłem.",
      "Chodził więc po całej Galilei nauczając w tamtejszych synagogach i wypędzając czartów.",
      "Przyszedł do niego trędowaty i błagał go na kolanach: Jeżeli zechcesz, możesz mnie oczyścić.",
      "Jezus, tknięty litością, wyciągnął rękę, dotknął go i rzekł: Chcę, bądź oczyszczony!",
      "W tej samej chwili zniknął trąd, a on został oczyszczony.",
      "Potem nakazał mu stanowczo i z powagą, aby się zaraz oddalił,",
      "i dodał: Pamiętaj! Nie wolno ci nikomu nic mówić! Idź tylko pokazać się kapłanowi i złóż za swe oczyszczenie ofiarę, jaką Mojżesz wyznaczył. Niechaj to będzie świadectwem dla nich.",
      "Lecz on, skoro tylko się oddalił, począł głosić i rozpowiadać o tym wydarzeniu. Wskutek tego Jezus nie mógł już jawnie wstępować do jakiegokolwiek miasta; przebywał raczej z dala, na miejscach ustronnych. Mimo to ludzie zewsząd schodzili się do niego."
    ],
    [
      "Po kilku dniach przybył znów do Kafarnaum. Gdy rozeszła się wieść, że przebywa w domu,",
      "zeszło się tak wielu ludzi, że nawet przed drzwiami już nie było miejsca. A on ich nauczał.",
      "Wtem przyniesiono do niego paralityka, którego dźwigało czterech ludzi.",
      "Nie mogąc z powodu tłumu położyć go przed nim, odkryli dach nad miejscem, gdzie się znajdował, i przez ten otwór spuścili łoże, na którym leżał paralityk.",
      "Jezus widząc ich wiarę zwrócił się do paralityka z tymi słowy: Synu, odpuszczają ci się grzechy twoje.",
      "A siedziało tam kilku uczonych w Piśmie. Ci pomyśleli sobie w duszy:",
      "Jakże on może tak mówić? To przecież bluźnierstwo. Sam Bóg ma moc odpuszczać grzechy i nikt więcej!",
      "Jezus zaś od razu przeniknął swym duchem ich myśli i zapytał ich: Cóż to myślicie sobie w duszy?",
      "Cóż jest łatwiej: powiedzieć do paralityka: Odpuszczają ci się grzechy twoje, czy powiedzieć: Wstań, weź swe łoże i idź swobodnie?",
      "Oto żebyście wiedzieli, że Syn Człowieczy ma na ziemi władzę odpuszczania grzechów - tu zwrócił się do paralityka -",
      "rozkazuję ci: wstań, weź łoże swe i idź do domu!",
      "A ten wstał i wziąwszy swe łoże wyszedł bezzwłocznie na oczach wszystkich obecnych. Wszystkich ogarnęło bezgraniczne zdumienie; wielbili więc Boga powtarzając: Nigdy nie widzieliśmy nic podobnego!",
      "Potem wyszedł znowu na wybrzeże morskie i wszystek lud schodził się do niego, a on go nauczał.",
      "Przechodząc ujrzał Lewiego syna Alfeusza siedzącego przy cle. I rzekł do niego: Pójdź za mną! Ten zaś wstał i poszedł za nim.",
      "A kiedy potem, w domu jego, siedział przy stole, siedziało przy nim wespół z Jezusem i jego uczniami także wielu celników i grzeszników. Bo liczba tych, co się do nich przyłączyli, była wielka.",
      "Gdy faryzejscy uczeni w Piśmie spostrzegli, że jada razem z grzesznikami i celnikami, zapytali jego uczniów: Dlaczegóż to je i pije w towarzystwie celników i grzeszników?",
      "Jezus usłyszawszy to udzielił im takiej odpowiedzi: Lekarza nie potrzebują zdrowi, lecz chorzy. Nie przyszedłem wzywać sprawiedliwych, lecz grzeszników.",
      "Uczniowie Jana i faryzeusze mieli właśnie dzień postny. Przyszli więc i zapytali: Jakże się to dzieje, że uczniowie Jana i uczniowie faryzeuszów poszczą, a twoi uczniowie nie poszczą?",
      "Jezus odparł im: Czyż mogą goście weselni przestrzegać postu w czasie, kiedy oblubieniec z nimi przebywa? Jak długo mają wśród siebie oblubieńca, nie mogą pościć.",
      "Lecz nadejdzie czas, kiedy oblubieniec zostanie im zabrany, a wtedy, w tym właśnie czasie, będą pościć.",
      "Nikt nie naszywa na stare ubranie łaty z surowego płótna, bo inaczej nowa łata oberwie stary materiał i powstanie tylko większa dziura.",
      "Podobnie nikt nie wlewa młodego wina do starych worków skórzanych, bo inaczej wino worki rozsadzi - a w ten sposób i wino, i worki zepsują się. Młode wino zlewa się do nowych worków.",
      "Przydarzyło się, że w dniu szabatu przechodził wśród tanów zboża, a uczniowie jego w drodze zaczęli zrywać kłosy.",
      "Wtedy rzekli do niego faryzeusze: Patrz! Dlaczego czynią to, co jest w szabat niedozwolone?",
      "A on im odpowiedział: Czy nigdy nie czytaliście, co uczynił Dawid, gdy znalazł się w potrzebie i gdy on i jego towarzysze poczuli głód?",
      "Jak to za czasów arcykapłana Abiatara wszedł do domu Bożego i posilił się chlebami pokładnymi, które tylko kapłani spożywać mogą? I jak rozdzielił je również między swych towarzyszów (por. 1 Sm 21, 4:7)?",
      "Potem rzekł im: Szabat jest dla człowieka, a nie człowiek dla szabatu;",
      "więc Syn Człowieczy jest panem także szabatu"
    ],
    [
      "Jezus wstąpił znów do synagogi; a był tam człowiek z uschłą ręką.",
      "Faryzeusze śledzili go, czy dokona uzdrowienia w dzień szabatu, aby móc go potem oskarżyć.",
      "Wtedy rzekł do człowieka z uschłą ręką: Stań pośrodku!",
      "Potem zapytał ich: Czy wolno w szabat raczej czynić dobrze niż źle czynić, ocalić raczej życie ludzkie niż pozwolić mu zginąć? Lecz oni milczeli.",
      "Wówczas zmierzył jednego po drugim gniewnym wzrokiem i zasmucony do głębi zatwardziałością ich serca, rzekł do owego człowieka: Wyciągnij rękę! Ten wyciągnął ją, bo ręka jego została uleczona.",
      "Faryzeusze zaś wyszli, a zebrawszy się natychmiast z herodianami na naradę, zwróconą przeciwko niemu, postanowili go zgubić.",
      "Wówczas Jezus usunął Się wraz ze swymi uczniami na wybrzeże morskie. Wielka rzesza z Galilei szła za nim. Podobnie z Judei",
      "i Jerozolimy, z Idumei i Zajordanii, a także z okolic Tyru i Sydonu napływały do niego liczne gromady ludu, bo dotarła do nich wieść o wielkich czynach, jakich dokonał.",
      "Dlatego polecił swym uczniom, aby mieli dla niego stale łódź w pogotowiu, żeby nie dostał się w zbyt wielki tłok.",
      "Dokonał bowiem licznych uzdrowień i dlatego.cisnęli się do niego wszyscy cierpiący, aby go choć dotknąć.",
      "A kiedy widziały go duchy nieczyste, padały przed nim w proch krzycząc: Ty jesteś Synem Bożym!",
      "Lecz on nakazywał im surowo, aby nie ujawniały, kim jest.",
      "Potem wstąpił na wzgórze i przywołał do siebie tych, których chciał. A oni przyszli do niego.",
      "Ustanowił ich dwunastu. Mieli być stale przy jego boku, by mógł ich później wysyłać, aby głosili nauki.",
      "Mieli też posiadać władzę [leczenia chorób oraz] wypędzania czartów.",
      "Ustanowił więc tych oto dwunastu: Szymona, któremu nadał imię Piotr,",
      "Jakuba syna Zebedeusza i Jana, brata Jakuba - których nazwał Boanerges, co znaczy Synowie Gromu;",
      "Andrzeja, Filipa, Bartłomieja, Mateusza, Tomasza, Jakuba syna Alfeusza, Tadeusza, Szymona Gorliwca",
      "i Judasza z Kariotu - tego, który później go zdradził.",
      "Potem wrócił do domu. I znów zbiegła się tak liczna rzesza, że nie mogli już nawet spożyć kawałka chleba.",
      "Gdy bliscy jego to posłyszeli, wybrali się, aby go siłą uprowadzić. Bo rozpowiadano o nim, że oszalał.",
      "Uczeni w piśmie zaś, którzy przybyli do Jerozolimy, powtarzali: Opętany jest przez Beelzebula. Mocą księcia diabelskiego wypędza szatanów.",
      "Lecz on przywołał ich i przemówił do nich posługując się przypowieścią: Jakże to może szatan wypędzać szatana?",
      "Jeżeli królestwo jakieś rozdarte jest niezgodą, to takie królestwo ostać się nie może.",
      "Jeżeli rodzinę rozdziela niezgoda, to rodzina taka nie będzie mogła się ostać.",
      "Otóż jeżeliby szatan powstał przeciwko sobie i był w niezgodzie z samym sobą, ostać się nie może i przyszedł nań koniec.",
      "Ale przecież nikt nie może, chociażby wtargnął do domu mocarza, ograbić go z jego mienia, jeżeli go przedtem nie związał; dopiero wtedy może ograbić jego dom.",
      "Zaprawdę powiadam wam: Wszystkie grzechy będą ludziom odpuszczone, nawet wszystkie bluźnierstwa, ilekolwiek by ich wypowiedzieli.",
      "Lecz kto dopuści się bluźnierstwa przeciwko Duchowi Świętemu, nie otrzyma odpuszczenia na wieki, lecz winien jest grzechu wiekuistego.",
      "Twierdzili bowiem: Jest opętany przez ducha nieczystego.",
      "Tymczasem nadeszła matka i bracia jego. Zatrzymawszy się przed domem, kazali go przywołać.",
      "A wkoło niego siedziało dużo ludzi, gdy mu doniesiono: Matka twoja i bracia stoją przed domem i pytają o ciebie.",
      "A on dał im taką odpowiedź: Któż jest matką moją i braćmi moimi?",
      "Potem spojrzawszy na siedzących wkoło siebie rzekł: Oto matka moja i bracia moi!",
      "Bo ten, który spełnia wolę Bożą, ten jest mi bratem, siostrą i matką."
    ],
    [
      "Potem znowu zaczął nauczać na wybrzeżu morskim. A zbiegło się do niego wiele ludzi, tak że musiał wejść do łodzi. Usiadł w niej na morzu, podczas gdy cała rzesza stała na wybrzeżu, na lądzie.",
      "Nauczał ich o wielu rzeczach posługując się przypowieściami. I tak mówił do nich w swej nauce:",
      "Słuchajcie! Wyszedł siewca na siejbę.",
      "Kiedy siał, jedno ziarno padło obok drogi, a ptaki [niebieskie] nadleciały i wydziobały je.",
      "Inne padło na grunt skalisty, gdzie nie miało wiele ziemi; wzeszło bardzo szybko, bo gleba nie była głęboka;",
      "ale gdy słońce wstało, gorąco wypaliło je, a że nie miało korzenia, uschło.",
      "Inne znów padło między ciernie. Ciernie wybujały i przygłuszyły je tak, że nie przyniosło owocu.",
      "Inne wreszcie padło na ziemię dobrą, wzeszło, rosło i wydało plon: jedno trzydziestokrotny, drugie sześćdziesięciokrotny, a inne stokrotny.",
      "Na koniec dodał: Kto ma uszy zdolne słyszeć - niechaj słucha!",
      "Gdy potem był sam, zapytali go ci, którzy byli przy nim wraz z Dwunastoma, o znaczenie tej przypowieści.",
      "A on im odpowiedział: Wam dane jest poznać, na czym polega tajemnica królowania Bożego. Innym zaś, poza wami, podane jest to wszystko w przypowieściach.",
      "Bo patrzą, a nie widzą, słuchają, a nie rozumieją: by się czasem nie nawrócili i nie odpuszczono im grzechów.",
      "I tak mówił do nich dalej: Nie rozumiecie tej przypowieści? Jakże więc zrozumiecie wszystkie inne?",
      "Siewca sieje słowo.",
      "Ziarno, co padło wzdłuż drogi, oznacza tych, w których słowo zostało zasiane, a gdy je usłyszeli, natychmiast nadchodzi szatan i porywa słowo zasiane w ich sercach.",
      "Podobnie ziarno zasiane na gruncie skalistym to są ci, którzy usłyszawszy słowo przyjmują je z radością;",
      "ponieważ jednak nie mają w sobie korzenia, lecz są ludźmi niestatecznymi, chwieją się zaraz, gdy tylko nadejdzie ucisk lub prześladowanie z powodu słowa.",
      "Ziarno zasiane wśród cierni oznacza innych ludzi: są to ci, którzy słyszeli słowo;",
      "lecz wkradają się troski światowe i ponęty bogactw, i wszelkie inne pożądliwości i przytłumiają słowo, tak iż nie przynosi plonu.",
      "Wreszcie ziarno zasiane na dobrej ziemi to są ci, którzy słuchają słowa i przyjmują je, i przynoszą plon: trzydziestokrotny, sześćdziesięciokrotny i stokrotny.",
      "Powiedział im także: Czy światło przynosi się może po to, aby je stawiano pod korcem lub pod łożem? A nie raczej po to, by je postawić na świeczniku?",
      "Nie ma przecież nic ukrytego, co by nie miało być wyjawione; i nie ma nic tajnego, co by na jaw wyjść nie miało.",
      "Kto ma uszy zdolne słyszeć, niechaj słucha!",
      "Potem mówił dalej: Uważajcie na to, co słyszycie! Taką samą miarą, jak mierzycie, będzie wam odmierzone; owszem, wam, którzy słuchacie, jeszcze więcej będzie dane.",
      "Bo kto ma, temu będzie dane. A kto nie ma, temu odbiorą nawet to, co ma.",
      "Powiedział także: Z królowaniem Bożym ma się rzecz podobnie jak z człowiekiem, który rzuci ziarno w ziemię:",
      "śpi nocą, a za dnia czuwa, a tymczasem ziarno kiełkuje i wzrasta; on zaś nie wie nawet, jak się to dzieje.",
      "Ziemia wydaje owoc sama z siebie: najpierw łodygę, potem kłos, wreszcie kłos pełen ziarna.",
      "A gdy owoc na to zezwala, natychmiast zapuszcza sierp, bo nadeszły żniwa.",
      "Na koniec rzekł: Do czego można by przyrównać królowanie Boże? Jaką przypowieścią można by je uzmysłowić?",
      "Podobne jest ono do ziarna gorczycznego: Gdy się je rzuca w glebę, mniejsze jest od wszystkich innych nasion na ziemi.",
      "Ale gdy zostało zasiane, wzrasta i staje się większe od wszystkich jarzyn. Wypuszcza tak wielkie gałęzie, że ptaki niebieskie w cieniu jego gnieździć się mogą",
      "W wielu podobnych przypowieściach głosił im naukę stosownie do tego, jak zdolni byli jej słuchać.",
      "Bez przypowieści nie przemawiał do nich. A gdy był sam ze swymi uczniami, objaśniał im wszystko.",
      "Tego zaś dnia pod wieczór rzekł do nich: Przeprawmy się na drugi brzeg.",
      "Rozpuścili więc rzeszę i zabrali go ze sobą, gdyż był już w łodzi; a inne lodzie towarzyszyły mu.",
      "Wtem zerwał się gwałtowny wicher, fale wdzierały się do łodzi, tak że zaczęła wypełniać się wodą.",
      "On spał tymczasem na wezgłowiu, w tyle łodzi. Budzą go więc i wołają: Mistrzu, nic cię to nie obchodzi, że giniemy?",
      "A on przebudziwszy się zagroził wichrowi, a do morza rzekł: Milcz! Ucisz się! I ustał wicher, i nastała cisza wielka.",
      "Potem rzekł do nich: Dlaczego jesteście tak bojaźliwi? Jakże to jeszcze nic wiary nie macie!",
      "Ich zaś ogarnął wielki strach i mówili jeden do drugiego: Kimże on jest, że nawet wiatr i morze są mu posłuszne?"
    ],
    [
      "Przybyli na drugi brzeg jeziora, do ziemi Gerazeńczyków.",
      "W chwili gdy Jezus wysiadał z łodzi, wyszedł nagle z jaskiń grobowych jakiś człowiek, który był opętany przez ducha nieczystego, i biegł mu naprzeciw.",
      "Przebywał on w grobowcach i nawet łańcuchami nie potrafił go już nikt związać.",
      "Niejednokrotnie już próbowano go skrępować kajdanami i łańcuchami, lecz za każdym razem pozrywał łańcuchy i skruszył kajdany. Nikt nie był w stanie go ujarzmić.",
      "Ciągle, dniem i nocą, przebywał w grobowych jaskiniach albo w górach wyjąc i tłukąc się kamieniami.",
      "Ujrzawszy z daleka Jezusa podbiegł, rzucił się przed nim na ziemię",
      "i zawołał silnym głosem: Cóż wspólnego mam z tobą, Jezusie, Synu Boga najwyższego? Zaklinam cię na Boga, nie dręcz mnie!",
      "Bo Jezus już przedtem mu rozkazał: Duchu nieczysty, wyjdź z tego człowieka!",
      "Teraz zaś zapytał go: Jakie jest twe imię? A on odpowiedział: Legion jest imię moje; bo jest nas wielu.",
      "I błagał go usilnie, żeby ich z tego kraju nie wypędzał.",
      "A pasło się tam pod górą duże stado wieprzów.",
      "Błagały go więc duchy nieczyste: Poślij nas w wieprze, pozwól nam w nie wejść!",
      "A on zezwolił im na to. Wtedy wyszły nieczyste duchy i weszły w wieprze. Całe stado rzuciło się pędem ze zbocza do jeziora i utopiło się w nim; a było około dwóch tysięcy wieprzów.",
      "Wtedy uciekli pasterze i rozgłosili wieść o tym po mieście i po zagrodach. Zeszli się więc ludzie, aby zobaczyć, co się stało.",
      "Gdy przybyli do Jezusa, ujrzeli człowieka, który przedtem był opętany przez Legion, jak siedział odziany i całkiem zdrowy na umyśle. Wówczas ogarnął ich lęk.",
      "Naoczni świadkowie opowiedzieli im, co się stało z opętanym, oraz całą rzecz o wieprzach.",
      "Wtedy poczęli go usilnie prosić, żeby opuścił ich krainę.",
      "Gdy więc wsiadał do łodzi, prosił go człowiek, który był przedtem opętany przez diabła, żeby mu wolno było przyłączyć się do niego.",
      "Jezus jednak nie zezwolił mu na to, lecz rzekł: Wracaj do domu, między swoich, i opowiedz im, jak wielkie rzeczy uczynił ci Bóg w swym miłosierdziu.",
      "Poszedł więc i głosił w Dekapolu, jak wielkie rzeczy uczynił mu Jezus. A wszyscy zdumiewali się.",
      "Gdy Jezus przeprawiał się w łodzi znów na drugi brzeg, zebrała się wkoło niego liczna rzesza; a on zatrzymał się na wybrzeżu morza.",
      "Wtem nadszedł jeden ze zwierzchników synagogi, imieniem Jair. Ujrzawszy go rzucił mu się do nóg",
      "i błagał go usilnie mówiąc: Córeczka moja dogorywa. Przyjdź i włóż na nią swoje ręce, żeby odzyskała zdrowie i żyła.",
      "Poszedł więc Jezus z nim. A szło za nim dużo ludzi napierając nań ze wszystkich stron.",
      "Między nimi była pewna niewiasta, która od dwunastu lat cierpiała na krwotok.",
      "Wycierpiała już wiele od rozlicznych lekarzy i straciła przy tym cały swój majątek, i nie tylko nic jej to nie pomogło, ale przeciwnie, miała się nawet coraz gorzej.",
      "Dowiedziawszy się o Jezusie zbliżyła się w tłumie z tyłu i dotknęła jego płaszcza;",
      "bo mówiła sobie: Jeżeli dotknę tylko szat jego, odzyskam zdrowie.",
      "Natychmiast ustał jej krwotok i poczuła w swym ciele, że została uzdrowiona z tego cierpienia.",
      "A Jezus, świadom siły, która wyszła od niego, zwrócił się natychmiast do rzeszy z zapytaniem: Kto dotknął mojej szaty?",
      "Na to odrzekli mu uczniowie jego: Widzisz przecież, jak ludzie napierają na ciebie, a pytasz, kto cię dotknął.",
      "Lecz on rozejrzał się wkoło, aby ujrzeć tę, która to uczyniła.",
      "Wtedy owa niewiasta, zdjęta strachem, świadoma tego, co się z nią stało, zbliżyła się doń z drżeniem i upadła mu do nóg wyznając całą prawdę.",
      "On zaś rzekł do niej: Córko, wiara twoja uzdrowiła cię. Idź w pokoju i bądź uzdrowiona ze swego cierpienia!",
      "Mówił jeszcze, gdy domownicy zwierzchnika synagogi nadeszli z wieścią: Twoja córka umarła. Na co trudzisz jeszcze Mistrza?",
      "Jezus natomiast usłyszawszy, co mówiono, zwrócił się do zwierzchnika synagogi z tymi słowy: Nic się nie bój; wierz tylko!",
      "Nie pozwolił nikomu iść ze sobą z wyjątkiem Piotra, Jakuba i Jana, brata Jakubowego.",
      "Przyszedłszy do domu zwierzchnika synagogi ujrzał wielki zamęt i głośno zawodzących płaczków.",
      "Wszedłszy więc zwrócił się do nich mówiąc: Na co ten zgiełk i te lamenty? Dziewczynka nie umarła, tylko śpi!",
      "A oni wyśmiali go. On zaś kazał wszystkim wyjść i wszedł do pokoju, w którym leżała dziewczynka, zabrawszy ze sobą jej ojca i matkę oraz tych uczniów, którzy przy nim byli.",
      "Wziął dziewczynkę za rękę i rzekł do niej: Talita kum!, to znaczy: Dziewczynko, powiadam ci, wstań!",
      "Natychmiast wstała dziewczynka i chodziła: a miała już dwanaście lat. Na to ogarnęło ich niezmierne zdumienie.",
      "On zaś nakazał im z naciskiem, żeby nikt się o tym nie dowiedział. Potem kazał dać jej jeść."
    ],
    [
      "Wyszedłszy stamtąd udał się do swego rodzinnego miasta; uczniowie jego towarzyszyli mu.",
      "W najbliższy szabat zaczął nauczać w synagodze, a jego liczni słuchacze, pełni podziwu, stawiali sobie pytanie: Skądże on bierze to wszystko? Cóż to za mądrość, która mu jest dana? A te cuda, które się dokonują jego rękami?",
      "Nie jest to cieśla, syn Maryi i brat Jakuba, Józefa, Judy i Szymona? A siostry jego - czyż nie są tu między nami? Tak to stał się dla nich powodem obrazy.",
      "Wtedy rzekł im Jezus: Nigdzie nie doznaje prorok tak mało uznania jak w swym rodzinnym mieście, jak właśnie wśród krewnych swych i swej rodziny.",
      "Nie mógł też zdziałać tam żadnego cudu, uzdrowił jedynie kilku chorych, wkładając na nich ręce;",
      "i dziwił się ich niedowiarstwu. Następnie obchodził okoliczne osady i nauczał.",
      "Przywoławszy potem do siebie Dwunastu, zaczął wysyłać ich po dwu, udzielając im władzy nad duchami nieczystymi.",
      "Nakazał im, żeby nie brali niczego na drogę prócz laski ani chleba, ani torby podróżnej, ani miedziaków w pasie;",
      "mogli obuć sandały, ale nie mieli wdziewać na siebie dwóch tunik.",
      "A dalej polecił im jeszcze: Gdziekolwiek do jakiegoś domu wstąpicie, tam pozostańcie, stamtąd nie pójdziecie dalej.",
      "A jeżeli w jakiejś miejscowości nie będą chcieli was przyjąć ani słuchać was, to wychodząc otrząśnijcie proch, który przylgnął do nóg waszych, na świadectwo przeciwko nim.",
      "A oni poszli i głosili pokutę.",
      "Wypędzali też licznych czartów, a wielu chorych uzdrawiali namaściwszy ich olejem.",
      "Wieść o Jezusie dotarła także do Heroda, bo imię jego było na ustach wszystkich. Rozgłaszano takie zdanie: Jan Chrzciciel zmartwychwstał i dlatego działa w nim moc cudotwórcza.",
      "A inni mówili, że to Eliasz; a jeszcze inni, że jest to prorok jak inni prorocy.",
      "Herod zaś, który słyszał to wszystko, powiedział: Jan, którego ja ściąć kazałem, powstał z martwych.",
      "Ten to Herod bowiem kazał był ująć Jana i wtrącił go skutego kajdanami do więzienia. A uczynił to z powodu Herodiady, żony brata swego Filipa, którą sam pojął za żonę.",
      "Jan bowiem powiedział Herodowi: Nie wolno ci mieć żony brata swego.",
      "Tego nie mogła mu Herodiada darować. Zamierzała go zgładzić, lecz nie mogła dopiąć swego,",
      "bo Herod miał dla Jana szacunek, który łączył się z trwogą. Znał go bowiem jaku męża sprawiedliwego i świętego. Dlatego brał go w obronę i choć często popadał w rozterkę, gdy mu się przysłuchiwał, mimo to jednak słuchał go chętnie.",
      "Lecz nadarzył się wielce sposobny dzień. Herod bowiem wyprawiał w swe urodziny ucztę dla swych dostojników, oficerów i osób znakomitych z Galilei.",
      "Gdy weszła córka tej właśnie Herodiady i zaczęta tańczyć, zachwycił się Herod i jego goście tak, że król zwrócił się do dziewczyny z tymi słowy: Żądaj ode mnie, czego chcesz, a dam ci.",
      "Co więcej, poprzysiągł jej: Czegokolwiek ode mnie zażądasz, dam ci, choćby to nawet miała być połowa mego królestwa.",
      "Wyszła więc dziewczyna i zapytała swej matki: Czego mam zażądać? A ta odpowiedziała: Głowy Jana Chrzciciela.",
      "Wróciwszy bezzwłocznie do króla skwapliwie wyraziła swoje żądanie: Chcę, żebyś mi natychmiast dał na misie głowę Jana Chrzciciela.",
      "Na to król posmutniał bardzo, lecz ze względu na swą przysięgę oraz na gości nie śmiał odmówić jej prośbie.",
      "Wysłał więc zaraz kata z rozkazem, aby przyniósł głowę Jana. Kat poszedł, ściął mu w więzieniu głowę,",
      "przyniósł ją na misie i podał dziewczynie, a ta dała ją swej matce.",
      "Gdy uczniowie Jana dowiedzieli się o tym, przyszli, aby zabrać ciało jego, i pochowali je w grobie.",
      "Apostołowie zebrali się znów koło Jezusa i opowiedzieli mu o wszystkim, co czynili i czego nauczali.",
      "A on rzekł im: Chodźcie ze mną sami, bez nikogo innego, na miejsce ustronne, aby nieco spocząć. Bo w rzeczy samej liczba tych, co przychodzili i odchodzili, była tak wielka, że nie mieli już nawet czasu, aby coś spożyć.",
      "Odjechali więc w łodzi na ustronne miejsce, z dala od ludzi.",
      "Zauważono jednak, jak odjeżdżali, i wielu, domyślając się, dokąd jadą, zbiegło się tam ze wszystkich miast, a nawet wyprzedziło ich.",
      "Wysiadając ujrzał Jezus wielką rzeszę ludu i poczuł głęboką litość nad nimi, bo byli jak owce bez pasterza. Więc zaczął ich nauczać o wielu rzeczach.",
      "Gdy się już bardzo późno zrobiło, przystąpili do niego uczniowie mówiąc: Ta okolica jest pusta, a godzina już bardzo późna:",
      "każ więc ludziom się rozejść, żeby zdążyli jeszcze pójść do sąsiednich zagród i osad i zakupić sobie żywności.",
      "Lecz on rzekł im: Wy im dajcie jeść! Wtedy zapytali go: Czy mamy pójść i zakupić chleba za dwieście denarów i dać im jeść?",
      "A on im rzekł: Ile chlebów macie? Idźcie i zobaczcie!.A oni, sprawdziwszy, odpowiedzieli: Pięć, a prócz tego dwie ryby.",
      "Wtedy rozkazał im, aby wszyscy usiedli gromadami na zielonej trawie.",
      "Usiedli więc w grupach po stu i pięćdziesięciu ludzi.",
      "On zaś wziął owe pięć chlebów i dwie ryby, podniósł oczy ku niebu, odmówił błogosławieństwo, łamał chleby i dawał uczniom, aby im podawali. Podobnie kazał owe dwie ryby rozdzielić pomiędzy wszystkich.",
      "A wszyscy jedli i nasycili się;",
      "co więcej, zebrano jeszcze odpadki, pełne dwanaście koszów i nieco z ryb.",
      "A jednak tych, co jedli chleby, było pięć tysięcy mężczyzn.",
      "Zaraz potem przynaglił swych uczniów, żeby wsiedli do łodzi i wyprzedzając go przejechali na drugą stronę w kierunku Betsaidy; on sam tymczasem miał rozpuścić rzeszę.",
      "A gdy ją rozpuścił, wszedł na górę, aby się modlić.",
      "Wieczór zapadł już. Łódź znajdowała się pośrodku morza, on sam zaś na lądzie.",
      "Widząc, jak trudzą się wiosłowaniem - bo dął przeciwny wiatr - około czwartej straży nocnej przyszedł do nich krocząc po morzu i chciał ich już minąć.",
      "Oni zaś, widząc go kroczącego po morzu, myśleli, że to zjawa, i zaczęli krzyczeć.",
      "A widzieli go wszyscy i wszystkich ogarnęło przerażenie. Ale on zaraz zwrócił się do nich z tymi słowy: Nabierzcie otuchy! To ja, nie bójcie się!",
      "Potem wszedł do nich do łodzi; a wiatr ustał. Lecz oni przerazili się teraz tym bardziej;",
      "nie rozumieli bowiem, co znaczył cud z chlebami: umysł ich był jeszcze zaślepiony.",
      "Przeprawili się na drugi brzeg i dotarli do Genezaret, gdzie przybili do lądu.",
      "Ledwo wysiedli z łodzi, ludzie zaraz poznali Jezusa.",
      "Poczęli więc rozbiegać się wszędzie po tej okolicy i gdy tylko dowiedzieli się, że gdzieś przebywa, znosili tam na noszach chorych.",
      "Gdziekolwiek zaszedł: do osady jakiejś, miasteczka lub zagrody, kładziono chorych na placach błagając, by zezwolił im dotknąć choćby strzępców swego płaszcza. A wszyscy, którzy ich dotknęli, odzyskiwali zdrowie."
    ],
    [
      "Potem przybyli z Jerozolimy i zebrali się wokół niego faryzeusze i niektórzy uczeni w Piśmie.",
      "Zauważyli, że niektórzy uczniowie jego przyjmowali pokarmy nieczystymi rękoma, to znaczy - nie obmywszy ich przedtem.",
      "Otóż faryzeusze i w ogóle Żydzi, przywiązani bardzo do przepisów podanych przez starszych, nie biorą niczego do ust, jeżeli przedtem nie umyli starannie rąk.",
      "Podobnie, gdy wracają z rynku, nie jedzą, zanim się nie obmyją. Jest jeszcze wiele innych zwyczajów, które przejęli i których wiernie przestrzegają, na przykład; obmywanie kielichów, dzbanków, mis spiżowych [i łóż].",
      "Zapytali go więc faryzeusze i uczeni w Piśmie: Dlaczego twoi uczniowie nie postępują według tradycji starszych, lecz przyjmują posiłki nie obmytymi rękoma?",
      "A on im odrzekł: Słuszne jest proroctwo Izajasza, które odnosi się do was, obłudników, a w którym powiedziano: 'Lud ten czci mnie tylko wargami, podczas gdy serce jego dalekie jest ode mnie.",
      "Na próżno mi jednak cześć oddają, głoszą nauki, które są tylko ludzkimi nakazami' (Iz 29, 13).",
      "Przykazania Boże zaniedbujecie, a trzymacie się skrupulatnie ludzkich tradycji: przestrzegacie obmywania dzbanków i czynicie wiele innych podobnych rzeczy.",
      "I ciągnął dalej: Doskonale potraficie pomijać przykazanie Boże, aby tylko zachować swoją tradycję.",
      "Oto tak na przykład powiedział Mojżesz: 'Czcij ojca swego i matkę swą'; oraz 'Kto złorzeczy ojcu lub matce, niech śmiercią będzie ukarany' (Wj 20, 12; 21, 17).",
      "A wy potraficie powiedzieć: Jeżeli ktoś ojcu lub matce powie: To, czym powinienem był ciebie wspomóc, niech będzie korban - to znaczy ofiarą -",
      "wtedy nie pozwalacie mu już nic dla ojca lub matki uczynić.",
      "W ten sposób przekreślacie przykazanie Boże swoją tradycją, którą dalej przekazujecie. I czynicie jeszcze wiele innych podobnych rzeczy.",
      "Potem przywołał znowu rzeszę do siebie i rzekł do niej:",
      "Posłuchajcie mnie wszyscy i chciejcie zrozumieć. Nic, co z zewnątrz wchodzi w człowieka, nie może go czynić nieczystym; lecz to, co pochodzi od człowieka, tylko to może go uczynić nieczystym.",
      "Kto ma uszy zdolne słuchać, niechaj słucha.",
      "A gdy opuściwszy lud powrócił do domu, zapytali go uczniowie, co ta przypowieść miała oznaczać.",
      "A on powiedział im: Więc i wy także nie macie jeszcze zrozumienia? Czyż nie rozumiecie, że nic, co z zewnątrz wchodzi w człowieka, nie może go uczynić nieczystym?",
      "Bo nie wchodzi przecież do jego serca, lecz do brzucha, a potem jest wydalane na zewnątrz. Chciał w ten sposób orzec, że wszystkie pokarmy są czyste.",
      "I dodał: To, co pochodzi z człowieka, to czyni człowieka nieczystym.",
      "Bo z wnętrza, z serca człowieka, pochodzą złe myśli,",
      "nieczystość, złodziejstwo, mord, cudzołóstwo, chciwość, przewrotność, podstęp, lubieżność, zazdrość, bluźnierstwo, pycha, głupota.",
      "Wszystko to zło pochodzi z wewnątrz i czyni człowieka nieczystym.",
      "Wyruszył Stamtąd i udał Się w Okolice Tyru i Sydonu. Wstąpił do jakiegoś domu pragnąc, żeby nikt się o tym nie dowiedział; lecz nie zdołał się ukryć.",
      "Bo skoro pewna niewiasta, której córeczka była opętana przez ducha nieczystego, usłyszała o nim, przybiegła i padła mu do nóg.",
      "Niewiasta zaś była poganką, rodem z Syrofenicji. Zaczęta go błagać, żeby wypędził szatana z jej córki.",
      "Lecz on jej odparł: Niech wpierw nasycą się dzieci, bo nie godzi się zabierać chleb dzieciom i rzucać go szczeniętom.",
      "Lecz ona mu odrzekła: Zapewne, Panie, ale szczenięta, pod stołem, dostają przecież też coś z okruszyn dzieci.",
      "Wtedy rzekł do niej W imię tego, co powiedziałaś, idź; szatan opuścił twoją córkę!",
      "Powróciwszy do domu znalazła dziecko leżące na łóżku. Zły duch już je opuścił.",
      "Z okolicy Tyru, idąc przez Sydon, przybył znów nad Morze Galilejskie, w sam środek krainy Dekapolu.",
      "Przyprowadzono mu człowieka głuchoniemego błagając, aby włożył nań rękę.",
      "A on wziął go na bok, z dala od ludzi, włożył swe palce do jego uszu, a śliną dotknął języka jego.",
      "Potem podniósłszy oczy ku niebu westchnął i rzeki do niego: Effetha!, to jest: Otwórz się!",
      "Natychmiast otworzyły się uszy jego. Więzy języka jego rozwiązały się i mógł należycie mówić.",
      "Potem nakazał, żeby nikomu o tym nic nie mówiono. Ale im więcej zakazywał, tym bardziej to rozgłaszali. Zdziwienie ich nie miało miary.",
      "Mówili Wszystko czyni dobrze: głuchym słuch przywraca, a niemym mowę."
    ],
    [
      "W owym czasie zebrała się znów wielka rzesza ludu; i znów nie mieli co jeść. Przywołał więc swych uczniów do siebie i rzekł im:",
      "Żal mi ludu. Trzy dni trwają już cierpliwie przy mnie, a nie mają co jeść.",
      "Jeżeli puszczę ich do domu głodnych, to w drodze opuszczą ich siły, bo niektórzy z nich przyszli z daleka.",
      "Uczniowie odpowiedzieli mu: Skądże wziąć tu, na pustkowiu, chleba, aby ich nakarmić?",
      "A on ich zapytał: Ile chlebów macie? Odpowiedzieli mu: Siedem.",
      "Wówczas kazał ludziom rozsiąść się na ziemi. Potem wziął owe siedem chlebów i odmówiwszy modlitwę dziękczynną, łamał je i dawał.swym uczniom, aby je ludziom rozdzielali, co też uczynili.",
      "Mieli także kilka rybek. Pobłogosławił je więc i kazał je również rozdzielać.",
      "Ludzie zaś jedli i nasycili się. A z ułomków, jakie pozostały, zebrali jeszcze siedem koszów.",
      "Było zaś tam [tych, którzy się posilili] około czterech tysięcy. Potem rozpuścił ich.",
      "Zaraz potem wsiadł wraz ze swymi uczniami do łodzi i przybył w okolicę Dalmanuty.",
      "Nadeszli faryzeusze i zaczęli z nim dysputować żądając od niego znaku z nieba; bo chcieli go wystawić na próbę.",
      "Lecz on, westchnąwszy z głębi duszy, rzekł: Czemu to plemię żąda znaku? Zaprawdę powiadam wam: Nigdy nie otrzyma to plemię żadnego znaku.",
      "Z tym opuścił ich i wsiadłszy do łodzi przeprawi) się na drugi brzeg.",
      "Uczniowie zapomnieli zabrać chleb i mieli tylko jeden bochenek z sobą w łodzi.",
      "A gdy Jezus upomniał ich: Uważajcie: strzeżcie się kwasu faryzeuszów i kwasu Heroda -",
      "oni zastanawiali się wspólnie nad tym, że chleba nie mają.",
      "Jezus zauważywszy to rzekł do nich: Dlaczego zastanawiacie się nad tym, że chleba nie macie? Czy wciąż jeszcze nie pojmujecie i nie rozumiecie? Czy serce wasze jest zatwardziałe?",
      "Macie oczy, a nie widzicie; uszy macie, a nie słyszycie! Czy wyszło wam to już z pamięci: gdy łamałem pięć chlebów dla pięciu tysięcy -",
      "ileż to wówczas zebraliście koszów pełnych ułomków? A oni odpowiedzieli: Dwanaście.",
      "A gdy owe siedem chlebów łamałem dla czterech tysięcy, ileż to wtedy zebraliście koszów pełnych ułomków? A oni odrzekli: Siedem.",
      "Wtedy rzekł do nich: Czyż wciąż jeszcze nie rozumiecie?",
      "Przybyli następnie do Betsaidy. Tam przyprowadzono mu ślepca prosząc, aby go dotknął.",
      "A on wziął ślepca za rękę i wyprowadził za osadę. Potem zwilżył mu oczy śliną, a położywszy na nim swe ręce zapytał go: Czy widzisz co?",
      "A człowiek ów otwierając oczy rzekł: Patrzę na ludzi i widzę, że chodzą, ale niby drzewa.",
      "Więc położył mu jeszcze raz ręce na oczach, a wtedy mógł już jasno widzieć. Uzdrowienie zaś było tak zupełne, że widział doskonale wszystko z daleka.",
      "Jezus odesłał go więc do domu nakazując mu: Nie wchodź do wsi.",
      "Jezus poszedł ze swymi uczniami dalej do osad koło Cezarei Filippi. W drodze zapytał swych uczniów: Za kogo uważają mnie ludzie?",
      "A oni mu odpowiedzieli: Za Jana Chrzciciela, inni za Eliasza, a jeszcze inni za jednego z proroków.",
      "Wtedy zapytał ich: A kim jestem według waszego zdania? Piotr odpowiadając rzekł: Ty jesteś Mesjaszem!",
      "On zaś nakazał im surowo, żeby nie mówili tego o nim nikomu.",
      "Wówczas zaczął ich pouczać, że Syn Człowieczy musi wiele cierpieć, musi być odrzucony przez starszyznę, przez przedniejszych kapłanów i uczonych i że ma być zabity, a po trzech dniach zmartwychwstanie.",
      "A mówił o tym zupełnie otwarcie. Wtedy Piotr wziął go na bok, zaczął mu robić wyrzuty i odwodzić go od tego zamiaru.",
      "Lecz on odwrócił się i spoglądając na swych uczniów zgromił Piotra tymi słowy: Zejdź mi z oczu, ty szatanie! Bo nie masz wyczucia spraw Bożych, a jedynie ludzkich.",
      "Potem przywoławszy lud oraz swych uczniów mówił do nich: Jeżeli kto chce iść za mną, niechaj się wyrzeknie samego siebie, weźmie krzyż swój i postępuje za mną.",
      "Bo kto chce swe życie ocalić, utraci je; lecz kto swe życie utraci dla mnie i dla Ewangelii, ocali je.",
      "Cóż bowiem pomoże człowiekowi, choćby cały świat pozyskał, jeżeli szkodę poniesie na duszy swej?",
      "Bo cóż może człowiek dać w zamian za duszę swoją?",
      "Kto by się wstydził mnie i słów moich przed tym wiarołomnym i grzesznym plemieniem, tego Syn Człowieczy także wstydzić się będzie, gdy przyjdzie w chwale Ojca swego wraz ze świętymi aniołami."
    ],
    [
      "I mówił jeszcze do nich: Zaprawdę powiadam wam: Niektórzy z tych, co są tu obecni, nie zaznają śmierci, zanim nie ujrzą królowania Bożego, które nadeszło z mocą.",
      "A po sześciu dniach Zabiał Jezus ze sobą Piotra, Jakuba i Jana i zaprowadził ich samych tylko na wysoką górę, na miejsce ustronne. Tam przemienił się wobec nich:",
      "szaty jego stały się lśniąco białe - jak ich żaden farbiarz na ziemi wybielić nie potrafi.",
      "Ukazał się im Eliasz z Mojżeszem i rozmawiali z Jezusem.",
      "Wtedy odezwał się Piotr do Jezusa tymi słowy: Mistrzu, dobrze się stało, żeśmy się tu znaleźli. Czy mamy rozbić trzy namioty: dla ciebie jeden, dla Mojżesza jeden i dla Eliasza jeden?",
      "Nie wiedział bowiem, co mówi, tak bardzo byli wylęknieni.",
      "Wtem utworzył się obłok, który zakrył ich swym cieniem, a z obłoku odezwał się głos: Oto Syn mój miły, jego słuchajcie!",
      "Gdy się nagle rozejrzeli wokoło, nie widzieli już przy sobie nikogo prócz samego Jezusa.",
      "- - -",
      "Gdy potem schodzili z góry, nakazał im, aby nikomu nie opowiadali o tym, co widzieli, do czasu, aż Syn Człowieczy zmartwychwstanie. Zachowali więc ten nakaz, lecz rozprawiali między sobą, co to znaczy zmartwychwstać.",
      "Zapytali go więc: Dlaczego to twierdzą [faryzeusze i] uczeni w Piśmie, że wpierw ma się Eliasz zjawić?",
      "A on odrzekł im: Istotnie, najpierw przyjdzie Eliasz i wszystko odnowi. Ale dlaczego w takim razie powiada Pismo o Synu Człowieczym, że wycierpi wiele i że będzie wzgardzony (por. 1 Krl 19, 2. 10)?",
      "Wszelako powiadam wam: Eliasz już przyszedł. Lecz zrobili z nim wszystko, co chcieli - jak o nim napisano.",
      "Gdy wrócili do innych uczniów, ujrzeli liczną rzeszę zgromadzoną wokół nich, a także uczonych w Piśmie, którzy się z nimi spierali.",
      "Skoro cała ta rzesza go spostrzegła, wszystkich ogarnęło silne podniecenie; przybiegli więc i powitali go.",
      "A Jezus zapytał ich: O co prowadzicie z nimi spór?",
      "Wtedy odrzekł mu ktoś z tłumu: Mistrzu, przyprowadziłem do ciebie mego syna, opętanego przez ducha niemego.",
      "Gdy go ten napadnie, szarpie nim na wszystkie strony, a wtedy piana występuje mu na usta, zgrzyta zębami i cały drętwieje. Prosiłem twych uczniów, żeby go wypędzili, lecz oni nie potrafili tego uczynić.",
      "A on im odrzekł: O plemię bez wiary! Jak długo mam być jeszcze z wami? Jak długo mam was znosić? Przyprowadźcie go do mnie!",
      "Przyprowadzili go więc do Jezusa. Skoro go duch ujrzał, jął chłopcem gwałtownie szarpać na wszystkie strony. Chłopiec upadł na ziemię i tarzał się mając pianę na ustach.",
      "Wtedy Jezus zapytał jego ojca: Jak dawno mu się to stało? A on odrzekł: Od dzieciństwa.",
      "Często wrzucał go do ognia i do wody chcąc go zabić. Lecz jeżeli coś możesz, miej litość nad nami i pomóż nam.",
      "A Jezus odparł mu: Jeżeli coś możesz? - Wszystko możliwe jest dla tego, kto wierzy.",
      "A ojciec chłopca zawołał natychmiast [ze łzami w oczach]: Wierzę! Przyjdź z pomocą niedowiarstwu memu!",
      "Jezus zaś widząc, że coraz więcej ludzi się zbiega, rozkazał duchowi nieczystemu groźnym głosem: Duchu niemy i głuchy! Nakazuję ci: wyjdź z niego i już nigdy do niego nie powracaj!",
      "Duch zawył i wstrząsnąwszy gwałtownie chłopcem wyszedł. Chłopiec zaś stał się jak martwy, tak iż większość ludzi mówiła, że umarł.",
      "Lecz Jezus wziął go za rękę i podniósł go, a on powstał.",
      "Kiedy Jezus wrócił do domu, zapytali go uczniowie, gdy byli już sami: Dlaczego my nie mogliśmy go wypędzić?",
      "A on im odrzekł: Tego rodzaju szatanów nie można wypędzić inaczej jak modlitwą [i postem].",
      "Wyszedłszy stamtąd szli przez Galileję. A on nie chciał, by o tym wiedziano.",
      "Pouczał bowiem swych uczniów mówiąc im: Syn Człowieczy będzie wydany w ręce ludzi, a ci go zabiją. Lecz w trzy dni po swej śmierci zmartwychwstanie.",
      "Nie rozumieli, co mówił, lecz nie śmieli go pytać.",
      "Przybyli do Kafarnaum. Znalazłszy się w domu zapytał ich: O czym to rozprawialiście w drodze?",
      "A oni milczeli; bo w drodze spierali się między sobą o to, który z nich największy.",
      "Usiadłszy więc przywołał Dwunastu i rzeki im: Jeżeli kto chce być pierwszym, niechaj się stanie ostatnim wśród wszystkich i sługą wszystkich.",
      "Potem wziął małe dziecko, postawił je wśród nich i wziąwszy je w ramiona rzekł do nich:",
      "Kto by przyjął takie dziecko w imieniu moim, mnie przyjmuje; a kto mnie przyjmuje, nie przyjmuje mnie, lecz tego, który mnie posłał.",
      "Jan odezwał się do mego: Mistrzu! Widzieliśmy, jak ktoś wypędzał czartów w twoim imieniu. Chcieliśmy mu tego zabronić, ponieważ nie należy do naszego grona.",
      "Lecz Jezus odpowiedział: Nie brońcie mu: bo kto działa cuda w moim imieniu, nie może zaraz potem o mnie źle mówić.",
      "Kto nie jest przeciw nam, ten jest z nami.",
      "Kto da wam kubek wody do picia ze względu na to, że należycie do Chrystusa, zaprawdę powiadam wam, nie utraci zapłaty swej.",
      "Jeśliby ktoś jedno z tych małych dzieci, które [we mnie] wierzą, przywiódł do grzechu, lepiej by mu było, żeby uwiązano kamień młyński u jego szyi i utopiono go w morzu.",
      "Jeżeli ręka twa staje ci się powodem do grzechu, odetnij ją: lepiej dla ciebie wejść do żywota kaleką niż mając obydwie ręce pójść do piekła, w ogień niegasnący",
      "[gdzie robak nie umiera, a ogień nigdy nie gaśnie].",
      "A jeżeli noga twa staje ci się powodem do grzechu, odetnij ją: lepiej dla ciebie wejść do żywota wiecznego kulawym niż mając obydwie nogi być wrzuconym do piekła",
      "[w ogień niegasnący, gdzie robak nie umiera ani ogień nie gaśnie].",
      "Jeżeli oko twe staje ci się powodem do grzechu, wyłup je: lepiej dla ciebie wejść z jednym tylko okiem do królestwa Bożego niż mając dwoje oczu być wrzuconym do piekła,",
      "gdzie robak nie umiera, a ogień nie gaśnie.",
      "Bo każdy ogniem będzie solony [tak jak każdą ofiarę przyprawia się solą].",
      "Dobrą rzeczą jest sól. Gdy jednak sól moc swą utraci, czymże ją przyprawicie? Miejcie sól w sobie samych i żyjcie ze sobą w zgodzie."
    ],
    [
      "Wyszedłszy Stamtąd udał Się Jezus do ziemi judzkiej i do krainy po drugiej stronie Jordanu. Znowu zaczęły schodzić się do niego rzesze, on zaś nauczał je tak, jak to zazwyczaj czynił.",
      "Przyszli do niego faryzeusze i chcąc go wprawić w zakłopotanie zapytali, czy wolno mężowi oddalić żonę.",
      "On zaś odpowiedział im: Co nakazał wam Mojżesz?",
      "Oni na to: Mojżesz zezwolił napisać list rozwodowy, a potem oddalić żonę (por. Pwt 24, 1).",
      "Jezus odparli Takie prawo napisali wam ze względu na twarde serca wasze.",
      "Lecz na początku stworzenia Bóg stworzył mężczyznę i niewiastę.",
      "Dlatego opuści mężczyzna ojca i matkę swoją i złączy się z żoną swoją,",
      "i ci dwoje będą jednym ciałem; w ten sposób nie ma już dwojga, lecz są jednym ciałem.",
      "Niechaj więc człowiek nie rozłącza tego, co Bóg złączył.",
      "W domu zapytali go uczniowie ponownie o tę sprawę.",
      "A on im tłumaczył: Kto oddala żonę swoją i bierze inną, popełnia cudzołóstwo wobec pierwszej.",
      "Podobnie gdy żona opuści swego męża i wyjdzie za innego, dopuszcza się cudzołóstwa.",
      "Przynoszono mu też dzieci, by ich dotknął. Lecz uczniowie robili tym [którzy je przynosili] ostre wymówki.",
      "Gdy Jezus to spostrzegł, oburzył się i rzekł do nich: Dozwólcie dzieciom przyjść do mnie; nie wzbraniajcie im tego, bo do tych, którzy im są podobni, należy królestwo Boże.",
      "Zaprawdę powiadam wam, kto nie przyjmie królestwa Bożego tak jak dziecko, nie wejdzie do niego.",
      "Tulił je do siebie i błogosławił kładąc na nich swe ręce.",
      "Gdy Jezus wyruszył w dalszą drogę, nadbiegł ktoś, padł przed nim na kolana i zapytał: Dobry Mistrzu! Co powinienem czynić, aby zdobyć żywot wieczny?",
      "A Jezus mu odrzekł: Dlaczego nazywasz mnie dobrym? Nikt nie jest dobry, tylko sam Bóg.",
      "Znasz przykazania? Nie zabijaj, nie cudzołóż, nie kradnij, nie mów fałszywego świadectwa, nie wyrządzaj krzywdy, czcij ojca swego i matkę swą.",
      "A on odpowiedział mu: Mistrzu, tego wszystkiego przestrzegałem od mojej młodości.",
      "Wtedy Jezus spojrzał na niego z miłością i rzekł do niego: Jednego ci jeszcze brak. Idź, sprzedaj, co masz, i rozdaj ubogim, a będziesz miał skarb w niebie. Potem powróć, weź krzyż swój i idź za mną!",
      "Na te słowa młodzieniec sposępniał i odszedł smutny; bo posiadał wielkie dobra.",
      "Jezus zaś wodząc dokoła wzrokiem rzekł do uczniów swoich: Jakże trudno będzie bogaczom wejść do królestwa Bożego!",
      "Uczniowie zmieszali się na skutek słów jego. Lecz Jezus rzeki do nich po raz wtóry: Dzieci, jakże trudno tym, którzy pokładają nadzieję w pieniądzach, wejść do królestwa Bożego.",
      "Łatwiej przejdzie wielbłąd przez ucho igielne, niż bogacz wejdzie do królestwa Bożego.",
      "Na to zdumieli się jeszcze więcej i mówili między sobą: Któż w takim razie może w ogóle być zbawiony?",
      "Jezus spojrzał na nich i rzekł: Dla ludzi jest to niemożliwe, lecz nie dla Boga; bo dla Boga wszystko jest możliwe.",
      "Wtedy zabrał głos Piotr i powiedział do niego: Oto opuściliśmy wszystko i poszliśmy za tobą.",
      "A Jezus odpowiedział: Zaprawdę powiadam wam; nikt nie opuszcza dla mnie i dla Ewangelii domu, brata, siostry, matki, ojca, dzieci i włości,",
      "żeby zarazem nie odebrał wszystkiego stokrotnie; już teraz, na tym świecie, domu, brata, siostry, matki, dzieci i włości - lecz wśród prześladowań - a na drugim świecie żywot wieczny.",
      "A wielu pierwszych będzie ostatnimi, a ostatnich pierwszymi.",
      "Znajdowali się w drodze do Jerozolimy, a Jezus szedł na przedzie. Byli pełni zdumienia, a ci, którzy szli za nimi, byli pełni trwogi. Wtedy przywoławszy znów do siebie Dwunastu zaczął im mówić o tym, co go miało spotkać:",
      "Oto idziemy do Jeruzalem. Tam Syn Człowieczy będzie wydany arcykapłanom i uczonym w Piśmie [oraz starszym]. Skażą go na śmierć i wydadzą poganom:",
      "a ci będą z niego drwić i pluć na niego; ubiczują go i zabiją. Lecz po trzech dniach zmartwychwstanie.",
      "Jakub i Jan, synowie Zebedeusza, przystąpili do niego mówiąc: Mistrzu, chcielibyśmy, żebyś nam spełnił pewną prośbę.",
      "A on zapytał ich: Czego żądacie ode mnie?",
      "Odpowiedzieli mu: Spraw, żeby w twej chwale jeden z nas siedział po twej prawicy, a drugi po twej lewicy.",
      "Jezus odparł im: Nie wiecie, o co prosicie. Czy potraficie pić kielich, który ja pić będę, lub przyjąć chrzest, którym będę ochrzczony?",
      "Odpowiedzieli mu: Potrafimy. Lecz Jezus rzekł im: Kielich, który mam pić, wprawdzie pić będziecie i będziecie ochrzczeni chrztem, którym ja chrzczony będę;",
      "natomiast nie jest moją sprawą rozdawać miejsca po mej prawicy lub lewicy; te należą do tych, którym zostały zgotowane.",
      "Gdy to usłyszało dziesięciu pozostałych, oburzyli się na Jakuba i Jana.",
      "Wtedy Jezus przywołał ich i rzekł im: Wiecie, jak to ci, którzy uznani są za władców nad narodami, dają im odczuć swe panowanie, a ich wielmoże dają się im władzą swą we znaki.",
      "Między wami tak nie będzie! Przeciwnie, ten, który pragnie wśród was być największym, będzie waszym sługą;",
      "a kto wśród was pragnie być pierwszym, będzie niewolnikiem wszystkich.",
      "Bo Syn Człowieczy też nie przyszedł po to, aby mu usługiwano, lecz aby sam służył i wydał swe życie na okup za wszystkich.",
      "Przybyli do Jerycha. Gdy Jezus wychodził z Jerycha wraz ze swymi uczniami i z liczną rzeszą, siedział przy drodze ślepy żebrak, Bartymej, syn Tymeja.",
      "Usłyszawszy, że jest to Jezus z Nazaretu, począł głośno wołać: Synu Dawida, Jezusie, zmiłuj się nade mną!",
      "Wielu ofuknęło go i kazało mu milczeć. Lecz on wołał tym mocniej: Synu Dawida, zmiłuj się nade mną!",
      "Wtedy przystanął Jezus i rozkazał: Przywołajcie go! Przywołali więc ślepca doradzając mu: Odwagi! Wstań, wzywa cię.",
      "On zaś zrzuciwszy swój płaszcz skoczył na równe nogi i zbliżył się do Jezusa.",
      "Jezus zaś zapytał go: Czego żądasz ode mnie? A ślepiec odpowiedział mu: Rabbuni, żebym odzyskał wzrok!",
      "Jezus rzekł do niego: Idź, wiara twa uzdrowiła cię. I natychmiast odzyskał wzrok i szedł za nim drogą."
    ],
    [
      "Gdy się zbliżali do Jerozolimy, koło Betfage i Betanii, na Górze Oliwnej, wysłał dwóch spomiędzy swych uczniów,",
      "polecając im: Idźcie do wsi, która leży przed wami. Zaraz przy wejściu znajdziecie uwiązane oślę, na którym jeszcze nikt nie siedział. Odwiążcie je i przyprowadźcie.",
      "A gdyby was kto zapytał, dlaczego to robicie, odpowiedzcie mu: Pan go potrzebuje, lecz zaraz odeśle je tu z powrotem.",
      "Poszli więc i znaleźli oślę uwiązane u wrót, na zewnątrz, od strony drogi, i odwiązali je.",
      "A stali tam jacyś ludzie; ci zapytali ich: Na co odwiązujecie to oślę?",
      "Odpowiedzieli im tak, jak Jezus przykazał, a tamci nie sprzeciwiali się.",
      "Przyprowadzili oślę do Jezusa i położyli na nim swe szaty, a on usiadł na nim.",
      "Wiele ludzi rozścielało swe płaszcze na drodze, inni zaś słali zielone gałązki, które zerwali na polu.",
      "Ci, co szli przodem, i ci, co następowali, wołali głośno Hosanna!",
      "Błogosławiony, który przybywa w imię Pana! Niech będzie błogosławione królestwo ojca naszego Dawida, które nadchodzi! Hosanna na wysokościach! (Ps 117, 25:26).",
      "Tak to wjechał do Jerozolimy i udał się na plac świątynny. Obejrzawszy dokładnie wszystko wokoło, wyszedł z Dwunastoma do Betami, bo była już późna godzina.",
      "Gdy następnego dnia opuszczali Betanię, poczuł głód.",
      "Spostrzegłszy z daleka drzewo figowe, pokryte liśćmi, podszedł, żeby zobaczyć, czy może na nim coś znajdzie. Przybliżywszy się jednak do niego nie znalazł niczego prócz liści, bo nie była to jeszcze pora na figi.",
      "Wtedy zwrócił się do drzewa figowego i rzekł: Niech już nikt nigdy nie je z ciebie owocu, na wieki. A uczniowie jego to słyszeli.",
      "Tak doszli do Jerozolimy. Wtedy udał się na podwórzec świątynny i zaczął wypędzać sprzedających i kupujących na placu świątynnym. Wywrócił stoliki tych, co zmieniali pieniądze, oraz ławki handlarzy gołębi;",
      "i nie pozwolił nikomu nawet przenieść choć tylko sprzętu przez plac świątynny.",
      "Potem pouczał ich mówiąc: Czyż nie jest napisane: 'Dom mój jest domem modlitwy dla wszystkich narodów' (Iz 56, 7)? A wy zrobiliście z niego jaskinię zbójców.",
      "Usłyszeli to arcykapłani i uczeni w Piśmie. Zaraz też zaczęli szukać sposobu, jak by go zabić. Bo bali się go: cały lud bowiem był pełen zachwytu dla jego nauki.",
      "A gdy zapadł wieczór, opuścili znów miasto.",
      "Kiedy następnego rana przechodzili koło drzewa figowego, spostrzegli, że uschło od korzenia.",
      "Piotr przypomniawszy sobie rzeki do Jezusa: Mistrzu, drzewo, które przekląłeś, uschło!",
      "A Jezus rzekł do nich: Miejcie wiarę w Boga.",
      "Zaprawdę powiadam wam, jeśliby kto tej górze powiedział: Wznieś się i rzuć się w morze - a przy tym nie wątpiłby w sercu swoim, lecz wierzył, że stanie się to, co mówi, spełni się mu.",
      "Dlatego powiadam wam: Jeśli o coś prosicie w modlitwie, wierzcie, żeście już wszystko otrzymali, a spełni się wam.",
      "A gdy staniecie do modlitwy, przebaczcie, jeśli macie coś przeciwko komu, aby także wasz Ojciec niebieski odpuścił wam grzechy wasze.",
      "[A jeżeli wy nie odpuścicie, to Ojciec wasz niebieski także wam nie odpuści grzechów waszych].",
      "Przybyli znowu do Jerozolimy. Podczas gdy chodził po świątyni, przystąpili do niego arcykapłani i uczeni w Piśmie",
      "z takim pytaniem: Mocą jakiej władzy działasz? Kto udzielił ci władzy do takiego działania?",
      "Jezus odrzekł im: Przedłożę wam wpierw jedno pytanie. Jeżeli mi na nie odpowiecie, to i ja wam powiem, na mocy jakiej władzy działam.",
      "Czy chrzest Jana pochodził z nieba, czy tylko od ludzi? Odpowiedzcie mi!",
      "Więc zastanawiali się między sobą: Jeżeli powiemy: Z nieba - to zarzuci nam: Dlaczego więc nie uwierzyliście mu?",
      "Czy w takim razie mamy powiedzieć: Od ludzi? Ale lękali się bardzo ludu, bo wszyscy mieli Jana za prawdziwego proroka.",
      "Odpowiedzieli zatem Jezusowi; Tego nie wiemy. A Jezus odparł im: To i ja wam nie powiem, mocą jakiej władzy działam."
    ],
    [
      "Zaczął więc przemawiać do nich w przypowieściach: Pewien człowiek założył winnicę, ogrodził ją płotem, wykopał dół pod prasę i wybudował wieżę. Potem wynajął ją rolnikom, i wyjechał za granicę.",
      "Gdy nadeszła stosowna pora, posłał do rolników sługę, aby odebrać od nich swój udział w plonach winnicy.",
      "Lecz ci pochwycili go, obili i odesłali z niczym.",
      "Posłał więc do nich ponownie innego sługę; tego również sponiewierali i obrzucili go obelgami.",
      "Posłał jeszcze trzeciego, a tego zabili. I tak jeszcze wielu innych: jednych pobili, innych zamordowali.",
      "Miał jeszcze jednego, swego syna umiłowanego. W końcu więc posłał do nich i jego. Bo mówił sobie: Przecież uszanują mego syna.",
      "Lecz owi rolnicy rzekli jeden do drugiego: Ten jest dziedzicem. Pójdźcie, zabijmy go, a dziedzictwo nam przypadnie.",
      "Pochwycili go zatem i zabili, a potem wyrzucili go poza obręb winnicy.",
      "Cóż uczyni teraz pan winnicy? Przyjdzie i wygubi rolników, a winnicę odda innym.",
      "Czyż nie czytaliście tych słów Pisma: 'Kamień, który odrzucili budujący, stał się kamieniem węgielnym;",
      "jest to dzieło Pana i stoi, niby cud, przed oczyma naszymi' (Ps 117, 22:23).",
      "Byliby go chętnie wtedy pochwycili, lecz bali się ludu. Zrozumieli bowiem doskonale, że do nich odnosiła się ta przypowieść. Odwrócili się więc od niego i poszli sobie.",
      "Potem wysłali do niego niektórych faryzeuszów i herodian, aby go usidlić przy pomocy jego własnych słów.",
      "Przyszli i rzekli do niego: Mistrzu, wiemy, że jesteś prawdomówny i że nie starasz się o niczyje względy; nie dbasz o zewnętrzną stronę człowieka, lecz uczysz dróg Bożych według prawdy. Czy godzi się płacić podatek cesarzowi, czy też nie? Mamy go płacić czy nie płacić?",
      "On zaś przejrzawszy ich obłudę odparł im: ,Dlaczego mnie kusicie? Podajcie mi denara, chciałbym mu się przypatrzyć.",
      "Więc podali mu. A wtedy zapytał ich: Czyj to wizerunek i czyj napis? Odpowiedzieli mu: Cesarski.",
      "Wtedy powiedział im Jezus: Co jest cesarskie, oddajcie cesarzowi, a co Boże, Bogu. I byli pełni podziwu dla niego.",
      "Potem przyszli do niego saduceusze. Są to ci, którzy zaprzeczają zmartwychwstaniu. Przedłożyli mu takie pytanie:",
      "Mistrzu, Mojżesz przepisał nam: 'Jeżeli komu umrze brat zostawiając żonę bezdzietną, wówczas drugi brat winien pojąć jego żonę i spłodzić potomstwo swemu bratu' (Pwt 25, 5).",
      "Otóż było siedmiu braci. Pierwszy pojął żonę, lecz umarł bezdzietny.",
      "Wtedy pojął ją drugi brat, lecz umarł także bezdzietnie; tak samo trzeci brat.",
      "I tak [wszystkich siedmiu pojęło ją i] nie pozostawili potomstwa. W końcu po wszystkich zmarła także niewiasta.",
      "Jakże to będzie przy zmartwychwstaniu, gdy powstaną z martwych? Czyją żoną będzie? Bo wszyscy siedmiu mieli ją za żonę.",
      "A Jezus rzekł im: Czyż może nie dlatego właśnie jesteście w błędzie, że nie znacie ani Pisma, ani wszechmocy Bożej?",
      "Bo przy zmartwychwstaniu nie będą się ani żenić, ani za mąż wychodzić, lecz będą jak aniołowie w niebie.",
      "Co zaś tyczy się umarłych, mianowicie tego, że zostaną wskrzeszeni, to czyż nie czytaliście w księdze Mojżesza, w historii o krzaku, jak to rzekł Bóg do niego: 'Jam Bóg Abrahama i Bóg Izaaka, i Bóg Jakuba' (Wj 3, 6)?",
      "Nie jest Bogiem umarłych, lecz żywych. Jesteście przeto w wielkim błędzie.",
      "Pewien uczony w Piśmie przysłuchiwał się ich dyspucie i zauważył, jak trafnie Jezus im odpowiedział. Zbliżył się zatem i zapytał go: Które przykazanie jest najpierwsze ze wszystkich?",
      "Jezus odrzekł mu: Pierwsze przykazanie jest: usłuchaj, Izraelu! Pan Bóg nasz jest jedynym Panem.",
      "Będziesz tedy miłował Pana Boga twego z całego serca twego i z całej duszy twojej, i ze wszystkiej myśli twojej, i ze wszystkiej siły twojej c. (Pwt 6, 4:5). [To jest pierwsze przykazanie.]",
      "A drugie brzmi: 'Będziesz miłował bliźniego twego jak siebie samego' (Kpł 19, 18). Nie masz ważniejszego od tych przykazania.",
      "Wtedy rzekł mu uczony: Doskonale, Mistrzu! Słusznie to powiedziałeś. Jeden jest i nie masz innego prócz niego.",
      "I że miłować go z całego serca i ze wszystkiej myśli, z całej duszy i z całej siły, a bliźniego miłować jak siebie samego-to rzecz bardziej wartościowa niż wszystkie całopalenia i ofiary.",
      "Jezus zaś widząc, że rozumna była odpowiedź tamtego, rzekł mu: Nie jesteś już daleki od królestwa Bożego. Odtąd nikt już nie śmiał stawiać mu pytań.",
      "Gdy Jezus potem nauczał w świątyni, postawił takie pytanie: Jakże to uczeni w Piśmie mogą twierdzić, że Mesjasz jest synem Dawida?",
      "Przecież sam Dawid mówi w Duchu Świętym: 'Rzekł Pan do Pana mego: Siądź po prawicy mojej, aż położę nieprzyjaciół twoich podnóżkiem stóp twoich' (Ps 109, 1).",
      "Dawid zatem nazywa go Panem, jakże więc może być synem jego? A liczna rzesza słuchała go z upodobaniem.",
      "I dalej mówił tak nauczając: Wystrzegajcie się uczonych w Piśmie! Lubią chodzić w długich szatach, chcą, żeby ich pozdrawiano na miejscach publicznych;",
      "w synagogach siadają na pierwszych krzesłach, a na ucztach zajmują honorowe miejsca;",
      "objadają domy wdów, odmawiając w zamian, dla pozoru, długie modlitwy. Ich czeka szczególnie srogi wyrok.",
      "Usiadłszy naprzeciwko skarbony przypatrywał się, jak ludzie wrzucali do niej pieniądze. Podczas gdy wielu bogaczy wrzucało dużo,",
      "nadeszła uboga wdowa i wrzuciła dwa szelągi - to jest tyle co jeden grosz.",
      "Wtedy przywołał swych uczniów i rzekł im: Zaprawdę powiadam wam, ta uboga wdowa więcej wrzuciła do skarbony niż wszyscy inni.",
      "Bo wszyscy inni wrzucili część tego, co im zbywało; ta zaś wrzuciła ze swego ubóstwa wszystko, co miała; było to całe jej utrzymanie."
    ],
    [
      "Gdy opuszczał świątynię, rzekł jeden z uczniów jego: Mistrzu, patrz, co to za głazy i jakie budowle!",
      "Lecz Jezus odpowiedział mu: Czy widzisz te olbrzymie budowle? Tu nie pozostanie kamień na kamieniu, który by nie był zwalony.",
      "A kiedy potem spoczął na Górze Oliwnej, naprzeciw świątyni, zapytali go Piotr, Jakub, Jan oraz Andrzej, gdy byli sami:",
      "Powiedz nam: kiedy to nastąpi? I jaki będzie znak, gdy to wszystko spełniać się zacznie?",
      "Wtedy Jezus zaczął mówić do nich: Baczcie, aby was nikt w błąd nie wprowadził.",
      "Bo przyjdą ludzie, którzy przywłaszczając sobie imię moje powiedzą wam: To ja jestem - i wprowadzą wielu w błąd.",
      "Kiedy usłyszycie o wojnach i wieściach wojennych, nie przerażajcie się. Bo to musi nastąpić, lecz nie jest to jeszcze koniec.",
      "Powstanie bowiem naród przeciwko narodowi, a królestwo przeciw królestwu; miejscami będą trzęsienia ziemi i głód będzie. Lecz to jest dopiero początek boleści.",
      "Wy zaś miejcie się na baczności: wydadzą was sądom, a w synagogach będą was biczować; postawią was też przed namiestnikami i królami z mego powodu, abyście świadectwo złożyli przed nimi.",
      "Lecz przedtem musi być głoszona wszystkim narodom Ewangelia.",
      "Gdy was odprowadzać będą, aby postawić was przed sądami, nie troszczcie się naprzód o to, co powiecie; mówcie to, co wam w owej chwili dane będzie, bo nie wy będziecie mówić, lecz Duch Święty.",
      "Brat wyda brata na śmierć, a ojciec dziecko; dzieci powstaną przeciwko własnym rodzicom i przyprawią ich o śmierć.",
      "Z powodu imienia mego będziecie przedmiotem nienawiści u wszystkich, lecz kto wytrwa aż do końca, ten będzie zbawiony.",
      "Gdy więc ujrzycie brzydotę spustoszenia, powstałą tam, gdzie jej być nie powinno - niechaj czytelnik to dobrze rozważy - wtedy ci, co znajdą się w Judei, niech uciekają w góry;",
      "ten, kto będzie na tarasie domu, niech nie schodzi, aby wejść do domu i zabrać coś z niego;",
      "kto będzie na polu, niech nie wraca, by zabrać płaszcz.",
      "Biada brzemiennym i karmiącym w te dni.",
      "Ale módlcie się, aby nie przypadło to w porze zimowej.",
      "Dni te staną się taką udręką, jakiej nie było od początku, kiedy Bóg stworzył świat, aż dotąd i jakiej już nie będzie.",
      "Gdyby Pan nie skrócił tych dni, żaden człowiek nie zostałby ocalony. Lecz ze względu na wybranych, których wybrał sobie, skrócił te dni.",
      "Gdy wówczas ktoś wam powie: Oto tutaj jest Mesjasz! Oto tam jest! nie wierzcie.",
      "Powstaną bowiem fałszywi mesjasze i fałszywi prorocy i czynić będą znaki i cuda, aby jeżeli to możliwe, zwieść nawet wybranych.",
      "Wy zatem miejcie się na baczności. Oto przepowiedziałem wam wszystko.",
      "Oto w dniach, które nastąpią po tej udręce, zaćmi się słońce i księżyc utraci swój, blask.",
      "Gwiazdy z nieba będą spadać, a moce niebieskie będą wstrząśnięte.",
      "Wówczas ujrzą ludzie Syna Człowieczego, przychodzącego w obłokach z wielką potęgą i chwałą.",
      "Wyśle on aniołów swoich i zgromadzi swych wybranych z czterech stron, z których wieją wiatry, z najgłębszego krańca ziemi aż po szczyty nieba.",
      "Weźcie sobie naukę z porównania z drzewem figowym. Gdy gałęzie jego nabierają soków i wypuszczają liście, wiecie, że zbliża się lato.",
      "Tak samo i wy, gdy zobaczycie, że te rzeczy nadchodzą, wiedzcie, że spełnienie jest bliskie, że we drzwiach stoi.",
      "Zaprawdę powiadam wam, nie przeminie to pokolenie, aż to wszystko się spełni.",
      "Niebo i ziemia przeminą, lecz słowa moje nie przeminą.",
      "[O owym dniu i godzinie nikt nie wie: ani aniołowie w niebie, ani Syn, tylko Ojciec sam.]",
      "Miejcie się więc na baczności, czuwajcie [i módlcie się]! Bo nie wiecie, kiedy ten czas nastąpi.",
      "Rzecz ma się tu tak jak z tym mężem, który udał się w podróż. Gdy opuszczał dom, złożył sprawy jego w ręce sług swoich, wyznaczył każdemu zadanie jego, a odźwiernemu przykazał, aby czuwał.",
      "Czuwajcie zatem, bo nie wiecie, kiedy pan domu powróci: czy wieczorem, czy około północy, czy wtedy, gdy koguty pieją, czy rankiem.",
      "Mógłby przecież nadejść niespodziewanie i zastać was śpiących.",
      "To, co wam mówię, mówię wszystkim: Czuwajcie!"
    ],
    [
      "Po dwóch dniach była Pascha, święto Przaśników. Arcykapłani i uczeni w Piśmie szukali sposobu, jak by użyć podstępu i ująć go, a potem zabić.",
      "Bo niektórzy zwraca i uwagę na to, że nie można czynić tego podczas świąt, aby nie powstały rozruchy wśród ludu.",
      "Gdy przebywał w Betanii, w domu Szymona Trędowatego, i siedział właśnie przy stole, nadeszła niewiasta z alabastrowym naczyniem prawdziwego wonnego olejku nardowego o wielkiej wartości. Rozbiwszy naczynie alabastrowe wylała mu olejek na głowę.",
      "Niektórzy oburzyli się z tego powodu i mówili między sobą: Na co było marnować ten olejek?",
      "Można było sprzedać go drożej niż za trzysta denarów i pieniądze rozdać ubogim!",
      "I szemrali na niewiastę. Lecz Jezus rzekł: Zostawcie ją w spokoju! Czemu jej dokuczacie? Spełniła dobry uczynek wobec mnie.",
      "Ubogich przecież zawsze macie wśród siebie i będziecie mogli świadczyć im dobrodziejstwa, kiedy tylko zechcecie; mnie zaś nie zawsze macie.",
      "Ona uczyniła, co mogła. W sam czas namaściła ciało moje na pogrzeb.",
      "Zaprawdę powiadam wam: Wszędzie, na całym świecie, gdziekolwiek głosić będą Ewangelię, tam też na jej pamiątkę opowiadać będą, co uczyniła.",
      "Wówczas Judasz Iszkariot, jeden z Dwunastu, poszedł do arcykapłanów, aby wydać im Jezusa.",
      "Usłyszawszy to ucieszyli się i przyrzekli dać mu pieniądze. A on szukał odpowiedniej sposobności, aby go wydać.",
      "W pierwszy dzień Przaśników, kiedy zabijano baranka wielkanocnego, zapytali Jezusa uczniowie jego: Dokąd mamy pójść, by przygotować ci wieczerzę wielkanocną?",
      "Wtedy wysłał dwóch swych uczniów z takim poleceniem: Idźcie do miasta.",
      "Tam spotkacie człowieka niosącego dzban wody. Idźcie za nim, a tam, gdzie wejdzie, powiedzcie gospodarzowi domu: Mistrz pyta: Gdzie jest komnata dla mnie, w której będę mógł spożyć Paschę z mymi uczniami?",
      "A on pokaże wam przestronną komnatę na piętrze, już przygotowaną i zaopatrzoną w dywany i poduszki. Tam więc przygotujcie dla nas!",
      "Uczniowie odszedłszy przyszli do miasta, znaleźli wszystko tak, jak im powiedział, i przygotowali wieczerzę paschalną.",
      "Gdy nastał wieczór, przybył z Dwunastoma.",
      "A gdy byli przy stole i jedli, rzekł Jezus: Zaprawdę powiadam wam: Jeden z was, który je ze mną, zdradzi mnie.",
      "Wtedy ogarnął ich smutek i pytali go jeden po drugim: Czyżbym ja?",
      "A on odpowiedział im: Jeden z was dwunastu, ten, który ze mną [rękę] w misie macza.",
      "Bo Syn Człowieczy wprawdzie odchodzi, jak o nim napisano, lecz biada temu człowiekowi, przez którego Syn Człowieczy zostaje zdradzony; lepiej byłoby temu człowiekowi, gdyby się nie narodził.",
      "Gdy byli jeszcze przy stole biesiadnym, Jezus wziął chleb i pobłogosławiwszy połamał go, i podał im mówiąc: Bierzcie, to jest ciało moje.",
      "Potem wziął kielich, dzięki czynił i podał go im; a wszyscy pili z niego.",
      "Przy tym rzekł do nich: To jest krew moja [Nowego] Przymierza, która się za wielu przelewa.",
      "Zaprawdę powiadam wam: Odtąd już pić nie będę z owocu szczepu winnego aż do dnia, gdy go - nowy - pić będę w królestwie Bożym.",
      "Po odśpiewaniu psalmów wyszli ku Górze Oliwnej.",
      "Rzekł do nich Jezus: Wszyscy [tej nocy z powodu mnie] do upadku będziecie przywiedzeni. Bo napisano: 'Uderzę pasterza, a owce się rozproszą' (Za 13, 7).",
      "Lecz po mym zmartwychwstaniu przybędę przed wami do Galilei.",
      "Piotr odpowiedział mu: Choćby się wszyscy zachwiali, ale ja nie.",
      "Jezus odparł mu: Zaprawdę powiadam ci: Dziś jeszcze, tej nocy, zanim kogut dwa razy zapieje, trzy razy mnie się zaprzesz.",
      "Lecz Piotr rym goręcej zapewniał: Choćbym nawet śmierć miał ponieść z tobą, nie zaprę się ciebie! Podobnie zapewniali wszyscy.",
      "Przyszli do zagrody zwanej Getsemani; a on rzekł do uczniów swoich: Siądźcie tu, a ja tymczasem modlić się będę.",
      "Potem zabrał ze sobą Piotra, Jakuba i Jana i zaczął drżeć I lękać się.",
      "I rzekł do nich: Smutna jest dusza moja aż do śmierci. Zostańcie tu i czuwajcie.",
      "Oddaliwszy się nieco padł krzyżem na ziemię i modlił się, żeby, jeżeli to możliwe, ominęła go ta godzina.",
      "I mówił: Abba, Ojcze, wszystko dla ciebie możliwe: oddal ten kielich ode mnie; lecz nie co ja chcę, ale co ty.",
      "Potem powrócił i znalazł ich śpiących. Rzekł wtedy do Piotra: Szymonie, śpisz? Nawet jednej godziny czuwać nie mogłeś?",
      "Czuwajcie i módlcie się, abyście nie popadli w pokusę. Duch wprawdzie jest ochoczy, lecz ciało słabe.",
      "Potem odszedł ponownie i modlił się tymi samymi słowy.",
      "Gdy powrócił, znów znalazł ich śpiących; bo oczy ich były senne. I nie wiedzieli, co mu odpowiedzieć.",
      "Przyszedł po raz trzeci i rzekł do nich: Teraz już śpijcie i odpoczywajcie. Stało się! Nadeszła godzina: teraz Syn Człowieczy zostanie wydany w ręce grzeszników.",
      "Wstańcie, chodźmy! Zdrajca mój zbliża się!",
      "W tej chwili, gdy jeszcze mówił, nadszedł Judasz [Iszkariot], jeden z Dwunastu, a z nim z polecenia arcykapłanów, uczonych w Piśmie i starszych [wielka] zgraja uzbrojona w miecze i kije.",
      "Zdrajca umówił z nimi znak: Ten, którego pocałuję, to on; chwytajcie go i odprowadźcie go z wielką ostrożnością!",
      "Zbliżywszy się przystąpił od razu do niego, rzekł: [Witaj!] Mistrzu! i ucałował go.",
      "A ci, podniósłszy ręce na niego, ujęli go.",
      "Jeden zaś z tych którzy stali w pobliżu, dobywszy miecza uderzył sługę arcykapłana i odciął mu ucho.",
      "Jezus tymczasem odezwał się do nich: Wyszliście jak na zbójcę z mieczami i kijami, aby mnie pochwycić.",
      "Dzień w dzień byłem wśród was nauczając w świątyni, a nie pochwyciliście mnie. Nuże, niech się wypełni Pismo!",
      "Teraz opuścili go wszyscy [uczniowie jego] i uciekli.",
      "Ale pewien młodzieniec szedł za nim: miał on na sobie tylko prześcieradło. Tego pochwycili.",
      "Lecz on porzuciwszy prześcieradło uciekł nagi.",
      "Zaprowadzili. Jezusa do arcykapłana, u którego wszyscy się zebrali: arcykapłani, starsi i uczeni w Piśmie.",
      "Piotr szedł za nim z daleka aż na podwórze wewnętrzne pałacu arcykapłana. Tam przysiadł się do służby i grzał się przy ognisku.",
      "Arcykapłani i cała Rada poszukiwali jakiegoś świadectwa przeciwko Jezusowi, aby go wydać na śmierć; lecz nie mogli znaleźć niczego.",
      "Wielu, co prawda, składało fałszywe świadectwa przeciwko niemu, lecz zeznania ich nie były zgodne.",
      "Potem powstali jacyś ludzie i złożyli przeciwko niemu następujące fałszywe zeznanie:",
      "Słyszeliśmy, jak powiedział: Zburzę tę świątynię, zbudowaną rękami ludzkimi, a w trzy dni zbuduję inną, która nie będzie uczyniona rękami ludzkimi.",
      "Lecz nawet w tym punkcie nie zgadzały się ich zeznania.",
      "Wówczas powstał arcykapłan, stanął w pośrodku i zapytał Jezusa: Nic nie odpowiadasz? Co znaczą te zarzuty, jakie ci ludzie tobie czynią?",
      "Lecz on milczał i nic nie odpowiedział. Ponownie zapytał go arcykapłan: Czyś ty jest Mesjasz, Syn [Boga] Błogosławionego?",
      "Jezus odpowiedział: Tak, jestem nim. Ujrzycie Syna Człowieczego siedzącego po prawicy Wszechmocnego i przychodzącego na obłokach niebieskich.",
      "Wtedy arcykapłan rozdarł swe szaty i rzekł: Na cóż trzeba nam jeszcze świadków?",
      "Usłyszeliście bluźnierstwo! Co sądzicie? A oni oświadczyli jednogłośnie, że należy mu się śmierć.",
      "Wtedy niektórzy zaczęli pluć na niego i zakrywszy mu twarz policzkowali go mówiąc: Prorokuj! Także słudzy zadawali mu razy.",
      "Piotr tymczasem był na dole, na dziedzińcu. Nadeszła wtedy jedna ze służących arcykapłana",
      "i widząc Piotra grzejącego się, przyjrzała mu się uważnie i rzekła: Ty też byłeś razem z tym Nazareńczykiem, z Jezusem.",
      "Lecz on zaprzeczył i rzekł: Nie wiem, nie rozumiem, co chcesz powiedzieć. I poszedł w kierunku bramy wejściowej, aby odejść. Wtem zapiał kogut.",
      "Lecz służąca spostrzegłszy go zaczęła znów mówić do tych, którzy tam stali: To jeden z nich!",
      "On zaś zaprzeczył ponownie. Po krótkiej chwili rzekli znowu ci, co się tam znajdowali, do Piotra: Na pewno jesteś jednym z nich, jesteś przecież Galilejczykiem!",
      "Lecz on zaczął się zaklinać i przysięgać: Nie znam człowieka, o którym mówicie.",
      "A wnet kogut zapiał powtórnie. Piotr zaś wspomniał na słowa Jezusa: Zanim kogut dwa razy zapieje, trzy razy się mnie zaprzesz. I wybuchnął płaczem."
    ],
    [
      "Zaraz wczesnym rankiem arcykapłani wraz ze starszymi, uczonymi w Piśmie i z całym sanhedrynem odbyli posiedzenie. Potem związawszy Jezusa odprowadzili go i wydali Piłatowi.",
      "Piłat zwrócił się do niego z takim pytaniem: Czy ty jesteś królem żydowskim? A on odpowiedział: Tak, jestem nim.",
      "Wtedy arcykapłani zaczęli wytaczać przeciwko niemu liczne oskarżenia.",
      "Piłat zaś zapytał go ponownie Nic nie odpowiadasz? Posłuchajże, jakie to skargi przeciwko tobie wnoszą!",
      "Lecz Jezus nie odpowiedział już ani słowa, tak że się Piłat dziwił.",
      "Na święta wielkanocne Piłat zwykł był wypuszczać im jednego więźnia, którego sobie mogli wyprosić.",
      "W tym czasie w więzieniu przebywał, razem z innymi buntownikami, którzy podczas rozruchów dopuścili się zabójstwa, pewien Barabasz.",
      "Tłum zatem nabiegłszy zaczął domagać się łaski, jaką mu zawsze namiestnik okazywał.",
      "Piłat więc zwrócił się do nich: Jeżeli chcecie, wypuszczę wam króla żydowskiego.",
      "Spostrzegł się bowiem, że arcykapłani tylko z zawiści go wydali.",
      "Lecz arcykapłani podburzali tłum, aby im raczej Barabasza wypuścił.",
      "Na to Piłat zapytał ich ponownie: Cóż mam więc zrobić z tym, którego królem żydowskim nazywacie?",
      "A oni na to ponownie wołali: Ukrzyżuj go!",
      "Piłat pytał ich więc: Cóż złego uczynił? Lecz oni krzyczeli tym głośniej: Ukrzyżuj go!",
      "Wtedy to Piłat, chcąc zadowolić tłum, wypuścił im Barabasza. Jezusa zaś kazał ubiczować i wydał go na ukrzyżowanie.",
      "Żołnierze zaprowadzili go teraz do wnętrza pałacu, to jest do pretorium, i zwołali całą kohortę.",
      "Narzucili mu szkarłatny płaszcz i nałożyli koronę, którą upletli z cierni.",
      "A potem zaczęli go pozdrawiać: Witaj, królu żydowski!",
      "Bili go przy tym trzciną po głowie, pluli na niego, a równocześnie przyklękali przed nim i składali mu hołd.",
      "Skończywszy z tym urągowiskiem zdjęli z niego płaszcz szkarłatny i przyodziali go znów w jego własne szaty. A potem wyprowadzili go na ukrzyżowanie.",
      "Przymusili pewnego wracającego z pola przechodnia, niejakiego Szymona Cyrenejczyka, ojca Aleksandra i Rufusa, żeby niósł krzyż jego.",
      "Przywiedli go na miejsce zwane Golgotą, co znaczy: Miejsce Trupiej Głowy.",
      "Tam podali mu do picia wino zmieszane z mirrą, lecz go nie przyjął.",
      "Potem ukrzyżowali go i rozdzielili szaty jego między sobą losując, co komu przypadnie.",
      "A była godzina trzecia, gdy go ukrzyżowali.",
      "Napis podający winę jego brzmiał: Król żydowski.",
      "Wespół z nim ukrzyżowali dwóch łotrów, jednego po prawicy, a drugiego po lewicy jego.",
      "Tak to wypełniło się Pismo: Zaliczono go w poczet złoczyńców (Iz 53, 12).",
      "Ci, co przechodzili obok, lżyli go bluźnierczymi słowy potrząsając głowami i mówiąc: Hej, ty, co rozwalasz przybytek [Boży] i w trzy dni go odbudowujesz,",
      "zstąp z krzyża i ratuj samego siebie!",
      "Podobnie naśmiewali się z niego arcykapłani wraz z uczonymi w Piśmie, mówiąc między sobą: Innych ocalił, a siebie samego ocalić nie może.",
      "Niechże Mesjasz, król Izraela, zstąpi teraz z krzyża, abyśmy widzieli i uwierzyli. Także ci, co razem z nim byli ukrzyżowani, lżyli go.",
      "Od godziny szóstej aż do godziny dziewiątej cały kraj zaległy ciemności.",
      "Około dziewiątej Jezus zawołał silnym głosem: Eloi, Eloi, lama sabakthani?, to znaczy: Boże mój, Boże mój, czemuś mnie opuścił?",
      "Niektórzy z tych, co obok stali, usłyszeli to i rzekli: Wzywa Eliasza.",
      "A któryś pobiegł i napełniwszy gąbkę octem wetknął ją na trzcinę, i dając mu pić rzekł: Zobaczymy, czy Eliasz przyjdzie, aby go zdjąć!",
      "Jezus zaś wydawszy silny okrzyk skonał.",
      "Wtedy rozdarła się na dwoje zasłona świątyni od góry aż do dołu.",
      "Centurion, który stał naprzeciwko niego, widząc, że tak ducha oddał [wołając silnym głosem], rzekł: Ten człowiek był prawdziwie Synem Bożym.",
      "Były tam obecne także niewiasty, które przypatrywały się z daleka. Między nimi była Maria Magdalena, Maria, matka Jakuba Niniejszego i Józefa, oraz Salome.",
      "One towarzyszyły mu już, gdy był w Galilei, i służyły mu. I było jeszcze wiele innych, które wraz z nim przyszły do Jerozolimy.",
      "Gdy już wieczór nadszedł - a był to dzień Przygotowania, to znaczy dzień poprzedzający szabat -",
      "przybył Józef z Arymatei, dostojny radca sanhedrynu, który także oczekiwał królowania Bożego. Udał się śmiało do Piłata i prosił o ciało Jezusa.",
      "Piłat był zdziwiony, że śmierć już nastąpiła. Dlatego kazał przywołać centuriona i zapytał go, czy Jezus już umarł.",
      "A gdy mu to centurion potwierdził, darował ciało Józefowi.",
      "Ten zakupił całun płócienny j zdjąwszy ciało Jezusa owinął je w całun i złożył w grobowcu, który był wykuty w skale. Przed wejściem do grobu kazał zatoczyć kamień.",
      "A Maria Magdalena i Maria matka Józefa przyglądały się uważnie, gdzie go złożono."
    ],
    [
      "Gdy minął szabat, Maria Magdalena i Maria matka Jakuba, i Salome zakupiły wonności, aby pójść i namaścić go.",
      "Wczesnym rankiem, w pierwszy dzień tygodnia, gdy słońce właśnie wschodziło, przybyły do grobowca.",
      "Mówiły między sobą: Kto odsunie nam kamień od wejścia do grobowca?",
      "Spojrzawszy zobaczyły, że kamień był już odsunięty; a był on bardzo wielki.",
      "Wszedłszy do grobowca ujrzały młodzieńca w białej szacie siedzącego po prawej stronie; i przeraziły się bardzo.",
      "Lecz on rzekł do nich: Nie bójcie się! Szukacie Jezusa Nazareńskiego, ukrzyżowanego. Powstał z martwych; nie ma go tu! Patrzcie, oto miejsce, gdzie go złożono.",
      "Ale idźcie i powiedzcie uczniom jego, a zwłaszcza Piotrowi: Przybędzie przed wami do Galilei. Tam ujrzycie go, jak wam zapowiedział.",
      "A one wyszły i oddaliły się pospiesznie od grobowca, bo ogarnął je strach i przerażenie. I nie powiedziały nic nikomu, ponieważ się bały.",
      "Powstawszy z martwych wczesnym rankiem w pierwszy dzień tygodnia, ukazał się najpierw Marii Magdalenie, z której wypędził był siedmiu czartów.",
      "Ona poszła i oznajmiła to towarzyszom jego, pogrążonym w smutku i we łzach.",
      "Lecz oni usłyszawszy, że żyje i że się jej ukazał, nie chcieli uwierzyć.",
      "Potem ukazał się w odmiennej postaci jeszcze dwom innym spomiędzy nich, gdy byli w drodze na wieś.",
      "Oni także pobiegli i zanieśli tę wieść innym. Lecz im również nie uwierzono.",
      "Na koniec ukazał się samym Jedenastu, gdy byli przy stole. Zganił ich brak wiary i upór, że nie chcieli wierzyć tym, którzy go widzieli zmartwychwstałego.",
      "Potem rzekł do nich: Idźcie na cały świat i głoście Ewangelię wszelkiemu stworzeniu.",
      "Kto uwierzy i ochrzci się, będzie zbawiony; lecz kto nie uwierzy, będzie potępiony.",
      "Te oto znaki towarzyszyć będą tym, co uwierzyli: w imieniu moim czartów wypędzać będą; nowymi językami mówić będą;",
      "węże w swe ręce brać będą, a gdyby nawet truciznę pili, nie zaszkodzi im; na chorych ręce kłaść będą, a ci powrócą do zdrowia.",
      "Tak to przemawiał do nich Pan Jezus. A potem został wzięty do nieba i zasiadł po prawicy Bożej.",
      "Oni zaś wyruszyli, by przepowiadać wszędzie. A Pan współdziałał z nimi i dodawał mocy ich słowom przez cudowne znaki, które im towarzyszyły.1"
    ]
  ],
  [
    [
      "Wielu podjęło się snuć nić wspomnień o tych rzeczach, które się wśród nas dokonały.",
      "Przy tym przedsięwzięciu trzymali się oni podania tych, którzy byli pierwszymi naocznymi świadkami oraz sługami Ewangelii.",
      "To jest powodem, dla którego ja także postanowiłem teraz odszukać starannie od samego początku ślady wszystkich wydarzeń i w należytym porządku spisać je dla ciebie, szlachetny Teofilu.",
      "Bo tym sposobem będziesz mógł przekonać się, jak godna wiary jest nauka, którą odebrałeś.",
      "Za czasów Heroda, króla Judei, żył pewien kapłan, imieniem Zachariasz, z klasy kapłańskiej Abiasza; miał on żonę z pokolenia Aarona, a na imię jej było Elżbieta.",
      "Oboje byli sprawiedliwymi przed Bogiem, ponieważ zachowywali nienagannie wszystkie przykazania i przepisy Pańskie.",
      "Lecz nie mieli potomstwa, bo Elżbieta była niepłodna, a oboje byli już w podeszłym wieku.",
      "Pewnego razu sprawował służbę świętą przed Bogiem, ponieważ kolej przypadła na jego klasę kapłańską.",
      "Według zwyczaju przestrzeganego przez kapłanów losowano funkcje, a jemu przypadło złożyć ofiarę kadzielną. Wszedł więc do świątyni Pańskiej,",
      "na dworze zaś stała cała rzesza ludu modląc się w czasie ofiary kadzielnej.",
      "Wtem ukazał mu się po prawej stronie ołtarza kadzielnego anioł Pański.",
      "Zachariasz przeraził się na jego widok i strach go ogarnął.",
      "Lecz anioł rzekł do niego: Nie bój się, Zachariaszu. Modlitwa twoja została wysłuchana: żona twa Elżbieta porodzi ci syna, a ty dasz mu imię Jan.",
      "On będzie ci radością i weselem, a wielu radować się będzie z powodu jego narodzenia.",
      "Wielkim będzie przed Panem; wina pić nie będzie ani innego napoju upajającego i już w łonie matki swej napełniony będzie Duchem Świętym.",
      "Wielu spomiędzy synów Izraela nawróci do Pana, ich Boga.",
      "On m poprzedzać go będzie w duchu i mocy Eliasza i sprawi, że serca ojców nakłonią się ku synom, a zbuntowani powrócą do prawego usposobienia; w ten sposób przygotuje Panu lud uległy.",
      "Zachariasz zaś odpowiedział aniołowi: Po czym ja to poznam? Ja jestem już stary i żona moja jest w podeszłym wieku.",
      "Na to rzekł mu anioł: Ja jestem Gabriel, stojący przed Bogiem; zostałem posłany, aby mówić z tobą i zwiastować ci tę dobrą nowinę.",
      "Lecz ponieważ nie uwierzyłeś słowom moim, które spełnią się w swoim czasie, staniesz się za to niemym i nie odzyskasz mowy aż do dnia, w którym to nastąpi.",
      "Lud tymczasem wyczekiwał Zachariasza i począł się dziwić, że tak długo pozostaje w świątyni.",
      "A kiedy wreszcie wyszedł, nie mógł do nich ni słowa przemówić. Wówczas domyślili się, że miał widzenie w świątyni. On zaś dawał im tylko znaki i pozostał niemy.",
      "A skoro minęły dni jego kapłańskiego urzędowania, udał się do domu.",
      "Niebawem też żona jego Elżbieta poczęła dziecię, ale przez pięć miesięcy pozostawała w ukryciu.",
      "Tak to - mówiła - uczynił mi Pan w tym dniu, w którym raczył zdjąć ze mnie hańbę w oczach ludzkich.",
      "- - -",
      "do dziewicy zaślubionej mężowi, któremu było na imię Józef, z rodu Dawida; a pannie było na imię Maryja.",
      "Wszedłszy do niej rzekł anioł: Zdrowaś, łaski pełna, Pan z tobą [błogosławionaś ty między niewiastami].",
      "Na te słowa zatrwożyła się i rozważała, co znaczy to pozdrowienie.",
      "Anioł zaś rzekł do niej: Nie trwóż się, Maryjo! Znalazłaś bowiem łaskę u Boga.",
      "Oto poczniesz i porodzisz Syna, i dasz mu imię Jezus.",
      "On będzie wielki i Synem Najwyższego będzie zwany. Pan Bóg da mu tron Dawida, ojca jego.",
      "Będzie królował nad rodem Jakuba na wieki, a królestwo jego nie będzie mieć końca.",
      "A Maryja rzekła do anioła: Jakże to się stanie, skoro męża nie znam?",
      "Anioł zaś odpowiedział jej: Duch Święty zstąpi na ciebie i moc Najwyższego ogarnie cię niby cień. Dlatego też dziecię, które się [z ciebie] narodzi, święte będzie i nazwane będzie Synem Bożym.",
      "Także Elżbieta, krewna twoja, mimo swej starości poczęła jeszcze syna i ta, która uchodzi za bezpłodną, jest już w szóstym miesiącu;",
      "bo nie ma nic niemożliwego u Boga.",
      "Wtedy rzekła Maryja: Olom ja służebnica Pańska, niech mi się stanie według słowa twego. Wówczas anioł odszedł od niej.",
      "W tym czasie wybrała się Maryja w drogę i udała się spiesznie w okolicę górzystą, do miasta Judy.",
      "Przybywszy do domu Zachariasza pozdrowiła Elżbietę.",
      "Skoro Elżbieta usłyszała pozdrowienie Maryi, dzieciątko w jej łonie poruszyło się z radości, a Elżbieta napełniona została Duchem Świętym.",
      "Wydała głośny okrzyk i rzekła: Błogosławionaś ty między niewiastami i błogosławiony owoc żywota twego!",
      "Skąd dana mi ta łaska, że matka Pana mego przychodzi do mnie?",
      "Bo oto zaledwie zabrzmiało pozdrowienie twoje w uszach moich, poruszyło się dzieciątko z radości w moim łonie.",
      "O, błogosławiona ta, która uwierzyła, że spełni się to, co jej Pan oznajmił!",
      "Wtedy rzekła Maryja: Uwielbia dusza moja Pana",
      "i rozradował się duch mój w Bogu, Zbawicielu moim:",
      "iż spojrzał na niskość służebnicy swojej. Odtąd bowiem zwać mnie będą błogosławioną wszystkie narody,",
      "gdyż wielkie rzeczy uczynił mi Wszechmocny. Święte jest imię jego,",
      "a miłosierdzie jego z pokolenia na pokolenie nad tymi, którzy trwają w bojaźni jego.",
      "Potężnie działa ramię jego: rozprasza pysznych i ich serc zamysły,",
      "strąca mocarzy z tronów, a wywyższa pokornych.",
      "Głodnych napełnia dobrami, a bogaczy odprawia z pustymi rękoma.",
      "Przygarnął sługę swego Izraela, pomny na miłosierdzie swoje,",
      "które zapowiedział ojcom naszym: Abrahamowi i potomkom jego, na wieki.",
      "Potem pozostała Maryja z Elżbietą około trzech miesięcy; i powróciła do domu swego.",
      "Dla Elżbiety nadszedł czas rozwiązania i urodziła syna.",
      "Sąsiedzi i krewni dowiedziawszy się o wielkim dobrodziejstwie, które Pan jej wyświadczył, weselili się razem z nią.",
      "Ósmego dnia zeszli się, aby obrzezać dzieciątko, i chcieli mu nadać imię ojca: Zachariasz.",
      "Lecz matka jego odparła: Nie, Jan mu na imię będzie.",
      "Zwrócili jej więc uwagę: Przecież nikt z twego rodu nie nosi takiego imienia",
      "Przy pomocy znaków pytali więc ojca jego, jak by go pragnął nazwać.",
      "A on zażądał tabliczki i napisał: Jan jest imię jego. Na to zdumieli się wszyscy.",
      "W tejże chwili otwarty się usta jego i rozwiązał się język. Mógł znów mówić i błogosławił Boga.",
      "Wskutek tego strach padł na wszystkich ich sąsiadów i w górach całej Judei opowiadano sobie o tych wydarzeniach.",
      "Wszyscy, którzy się o nich dowiadywali, rozważali je w duszy pytając: Czym też będzie to dziecię? Bo stało się widoczne, że ręka Pańska była nad nim.",
      "A Zachariasz, ojciec jego, napełniony Duchem Świętym wyrzekł te prorocze słowa",
      "Błogosławiony Pan, Bóg Izraela! Wejrzał na lud swój i wybawił go.",
      "Wzbudził nam Zbawcę potężnego w domu Dawida, sługi swego,",
      "tak jak to przyrzekł od dawien dawna przez usta swych świętych proroków:",
      "że nas uwolni od nieprzyjaciół naszych i z ręki wszystkich, którzy nas nienawidzą.",
      "Tak chciał okazać miłosierdzie ojcom naszym i wspomnieć na swe święte przymierze,",
      "na przysięgę, którą złożył ojcu naszemu Abrahamowi: iż nam dozwoli,",
      "że wyrwani z ręki nieprzyjaciół służyć mu będziemy wyzbywszy się trwogi",
      "w świętości i sprawiedliwości przed obliczem jego przez wszystkie dni naszego życia.",
      "Ty, dziecię moje, będziesz prorokiem Najwyższego, bo poprzedzać będziesz Pana, aby przygotować mu drogę",
      "i nieść jego ludowi wieść o zbawieniu: przez odpuszczenie mu grzechów jego",
      "dzięki litościwemu sercu Boga naszego. Bo nawiedziło nas Słońce niebieskie,",
      "aby oświecić tych, którzy są pogrążeni w ciemnościach i w mrokach śmiertelnych, aby skierować kroki nasze na drogę pokoju.",
      "A dziecko rosło i stawało się mocne na duchu; żyło na pustkowiu aż do czasu, w którym się miało ukazać Izraelowi."
    ],
    [
      "W tamtych dniach cesarz August wydał edykt, aby sporządzono spis ludności całego kręgu ziemi.",
      "Jest to pierwszy spis, jakiego dokonano za rządów Kwiryniusza, namiestnika Syrii.",
      "Szli więc wszyscy, każdy do swego miasta rodzinnego, aby dać się wpisać do rejestru.",
      "Wybrał się wtedy także Józef z miasteczka Nazaret w Galilei do Judei, do miasta Dawidowego, zwanego Betlejem, ponieważ pochodził z domu i rodu Dawida,",
      "aby się dać wpisać z Maryją, zaślubioną mu małżonką, która była brzemienna.",
      "A gdy tam przebywali, nadszedł dla niej czas rozwiązania.",
      "I urodziła Syna swego pierworodnego, i owinęła go w pieluszki, i złożyła w żłobie, bo nie było dla nich miejsca w gospodzie.",
      "W tejże okolicy byli pasterze na polu odbywający straż nocną nad swoim stadem.",
      "Wtem przystąpił do nich anioł Pański, a jasność Pana opromieniła ich, tak że przerazili się bardzo,",
      "anioł zaś rzekł do nich: Nie bójcie się! Bo oto zwiastuję wam wielką radość, która bidzie udziałem całego ludu.",
      "Dziś narodził się wam w mieście Dawidowym Zbawiciel, który jest Chrystusem Panem.",
      "A oto znak dla was: znajdziecie Dziecię owinięte w pieluszki i złożone w żłobie.",
      "Nagle przyłączyły się do anioła zastępy wojska niebieskiego, które wielbiły Boga śpiewając:",
      "Chwała Bogu na wysokościach, a na ziemi pokój ludziom, którzy dostąpili jego łaskawości.",
      "Potem aniołowie odeszli od nich do nieba. Pasterze zaś mówili jeden do drugiego: Idźmy więc do Betlejem i zobaczmy to, co się tam zdarzyło, a co nam Pan objawił.",
      "Wybrali się więc spiesznie w drogę i znaleźli Maryję z Józefem oraz Dzieciątko złożone w żłobie.",
      "Ujrzawszy je opowiadali później, co o tym Dzieciątku zostało im objawione.",
      "A wszyscy, którzy ich słuchali, byli pełni podziwu dla tego, co im opowiadali pasterze.",
      "Maryja zaś pilnie zachowywała w pamięci wszystkie te rzeczy i rozważała je w swym sercu.",
      "Pasterze wrócili wielbiąc i chwaląc Boga za wszystko, co usłyszeli i widzieli - tak jak im to było powiedziane.",
      "Gdy minęło Osiem dni, a Dziecię obrzezano, nadano mu imię Jezus, którym je już anioł nazwał, zanim się w łonie poczęto.",
      "Potem, gdy minął już czas ich oczyszczenia przepisany Prawem Mojżeszowym, zanieśli je do Jerozolimy, aby ofiarować je Panu.",
      "Bo napisano w Prawie Pańskim: Każdy pierworodny syn winien być poświęcony Panu (Wj 13, 2).",
      "A równocześnie zamierzali złożyć ofiarę według przepisu Prawa Pańskiego: parę synogarlic lub dwa młode gołąbki (por. Kpł 12, 8).",
      "W Jerozolimie żył człowiek imieniem Symeon. Był to mąż sprawiedliwy i pobożny, który oczekiwał pocieszenia Izraela, a Duch Święty był z nim.",
      "I od Ducha Świętego otrzymał objawienie, że nie ujrzy śmierci, dopóki nie będzie oglądał Pomazańca Pańskiego.",
      "Wiedziony Duchem, przybył do świątyni w chwili, gdy rodzice wnosili Dziecię Jezus, aby dopełnić na nim przepisu Prawa.",
      "Wziął je tedy na swe ręce i rzekł wielbiąc Boga:",
      "Oto pozwalasz już, Panie, według twego przyrzeczenia odejść słudze twemu w pokoju.",
      "Oczy me bowiem widziały Zbawienie twoje,",
      "przygotowane przez ciebie dla wszystkich narodów:",
      "Światłość na oświecenie pogan i na chwałę Izraela, ludu twego.",
      "Ojciec jego i matka byli zdumieni z powodu tego, co o nim powiedziano.",
      "A Symeon błogosławił im. Potem rzekł do Maryi, matki jego: Ten przeznaczony jest na to, by stać się przyczyną upadku i powstania wielu w Izraelu i aby być znakiem, któremu będą się sprzeciwiać.",
      "A także twoją duszę miecz przeszyje. - Tak to wyjdą na jaw zamysły wielu serc.",
      "Była tam także pewna prorokini, Anna, córka Fanuela z pokolenia Asera; a była już w sędziwym wieku. Od swego panieństwa żyła siedem lat w małżeństwie,",
      "a teraz była wdową liczącą lat osiemdziesiąt cztery. Nie oddalała się nigdy ze świątyni służąc Bogu w postach i modlitwie, dniem i nocą.",
      "Ona również nadeszła w tej chwili i zaczęła chwalić Boga, i opowiadała o Dzieciątku wszystkim, którzy wyczekiwali wybawienia Jerozolimy.",
      "Dopełniwszy wszystkiego zgodnie z Prawem Pańskim, powrócili do Galilei, do swego miasteczka Nazaret.",
      "Dziecię rosło i nabierało sił. Było pełne mądrości, a łaska Boża spoczywała na nim.",
      "Rodzice jego pielgrzymowali co rok na święta Paschy do Jerozolimy.",
      "Gdy miał dwanaście lat, również udali się [do Jerozolimy], jak nakazywał zwyczaj, na to święto.",
      "Po upływie dni świątecznych wybrali się w drogę powrotną, lecz Dziecię Jezus pozostało w Jerozolimie, a rodzice jego nie zauważyli tego.",
      "Przypuszczając, że znajduje się wśród gromady pielgrzymów, przebyli dzień drogi i szukali go potem między krewnymi i znajomymi.",
      "Lecz nie znaleźli go; wrócili więc do Jerozolimy i tam go szukali.",
      "Dopiero po trzech dniach odnaleźli go w świątyni. Siedział wśród doktorów przysłuchując się im i zadając pytania,",
      "a wszyscy, którzy go słuchali, zdumiewali się nad jego rozumem i nad odpowiedziami, jakie dawał.",
      "Ujrzawszy go zdziwili się bardzo. A matka jego rzekła doń: Dziecko, czemuś nam to uczynił? Oto ojciec twój i ja z bólem serca szukaliśmy ciebie.",
      "A on im odrzekł: Czemuż szukaliście mnie? Czyż nie wiedzieliście, że powinienem być w domu Ojca mego?",
      "Lecz oni nie rozumieli, co im tymi słowy chciał powiedzieć.",
      "Potem wrócił z nimi i przybył do Nazaretu, i był im poddany. Matka jego przechowywała w swym sercu wszystkie te zdarzenia.",
      "A Jezus wzrastał w mądrości i w latach oraz w łasce u Boga i u ludzi."
    ],
    [
      "Było to w piętnastym roku panowania cesarza Tyberiusza. Poncjusz Piłat był namiestnikiem Judei, Herod tetrarchą Galilei; Filip, jego brat, był tetrarchą Iturei i okręgu Trachonitis, a Lizaniasz był tetrarchą Abilene.",
      "Arcykapłanami byli Annasz i Kajfasz. W tym czasie odezwał się głos Boży do Jana, syna Zachariaszowego, na pustyni.",
      "I przeszedł on całą okolicę nad Jordanem głosząc chrzest pokuty na odpuszczenie grzechów,",
      "jak napisano w księdze proroka Izajasza: Głos wołającego na pustyni: Gotujcie drogę dla Pana, prostujcie ścieżki jego.",
      "Niech wszelka dolina będzie zapełniona, a góra każda i wzgórze niech będzie zniżone; niechaj krzywe staną się prostymi i nierówne będą wyrównane.",
      "A wtedy każdy człowiek ujrzy zbawienie Boże (Iz 40, 3:5).",
      "Tak zatem przemawiał do rzeszy, która zbiegała się, aby przyjąć chrzest z rąk jego: Plemię żmijowe! Kto zapewnił was, że zdołacie ujść przed nadchodzącym sądem zagniewanego Boga?",
      "Czyńcie więc owoce, które sprawia pokuta! I nie wmawiajcie w siebie: Mamy przecież Abrahama za ojca. Bo powiadam wam: Bóg potrafi z tych tu kamieni wzbudzić synów Abrahamowi.",
      "Przyłożono już siekierę do korzeni drzew; toteż każde drzewo, które nie przynosi dobrych owoców, będzie wycięte i w ogień wrzucone.",
      "A rzesze pytały go: Cóż więc mamy czynić?",
      "Odpowiadał im: Kto posiada dwie tuniki, niechaj użyczy temu, który żadnej nie ma; a kto ma żywność, niech podobnie uczyni.",
      "Przyszli też celnicy, by otrzymać chrzest, i spytali go Mistrzu, co mamy czynić?",
      "On zaś odpowiedział im: Nie żądajcie nic ponad to, co dla was ustalono!",
      "Podobnie pytali go żołnierze: A my co mamy czynić? Odpowiedział im. Nie wymuszajcie od nikogo pieniędzy groźbami i nie oskarżajcie nikogo dla zysku, lecz poprzestawajcie na waszym żołdzie.",
      "Ponieważ lud trwał w wielkim napięciu i wszyscy się zastanawiali w duszy, czy czasem Jan nie jest Mesjaszem,",
      "oświadczył Jan wobec wszystkich: Ja chrzczę was tylko wodą. Lecz już nadchodzi mocniejszy ode mnie, ten, któremu nie jestem godzien rozwiązać rzemyka u sandałów jego. On będzie was chrzcił Duchem Świętym i ogniem.",
      "Ma on w ręku swoim wiejadło, którym oczyści swoje boisko. Pszenicę zbierze do spichrza swego, a plewy spali w ogniu, który ugasić się nie da.",
      "Tak to głosił ludowi Dobrą Nowinę dając mu upomnienia - te oraz wiele innych.",
      "Lecz tetrarcha Herod, strofowany przez niego z powodu Herodiady, żony brata swego, i z powodu wszystkich innych zbrodni, których się dopuścił,",
      "dodał do nich jeszcze tę jedną, że kazał wtrącić Jana do więzienia.",
      "Gdy wszystek lud przyjął chrzest, a Jezus po otrzymanym chrzcie się modlił, otworzyły się niebiosa:",
      "Duch Święty zstąpił na niego w cielesnej postaci, niby gołębica. A z nieba zabrzmiał głos: Tyś jest Syn mój miły, w tobie mam upodobanie.",
      "Gdy Jezus tak swą publiczną działalność rozpoczynał, miał lat około trzydziestu. Uważano go za syna Józefa.",
      "Przodkami jego zaś byli: Heli, Matat, Lewi, Melchi, Jannes, Józef,",
      "Matatiasz, Amos, Nahum, Hesli, Naggaj,",
      "Mahat, Matatiasz, Semej, Jesach, Joda,",
      "Jan, Reza, Zorobabel, Salatiel, Neri,",
      "Melchi, Addi, Kosau, Elmadam, Er,",
      "Jezus, Eliezer, Jorim, Matat, Lewi,",
      "Symeon, Juda, Józef, Jona, Eliakim,",
      "Melea, Menna, Mattata, Natan, Dawid,",
      "Jesse, Obed, Booz, Sala, Naason,",
      "Aminadab, Admin, Arni, Esrom, Fares, Juda,",
      "Jakub, Izaak, Abraham, Tare, Nachor,",
      "Saruch, Ragau, Faleg, Heber, Salem,",
      "Kainan, Arfaksad, Sem, Noe, Lamech,",
      "Matuzalam, Henoch, Jared, Malaleel, Kainan,",
      "Henoch, Set, Adam - ten zaś pochodzi od Boga."
    ],
    [
      "Pełen Ducha Świętego opuścił Jezus brzeg Jordanu i Duch zawiódł go na pustynię.",
      "Tam przebywał czterdzieści dni kuszony przez szatana. Nie jadł nic w owe dni, a po ich upływie poczuł głód.",
      "Wtedy rzekł szatan do niego: Jeśli jesteś Synem Bożym, to powiedz do tego kamienia, aby stał się chlebem.",
      "A Jezus odparł mu: Napisane jest: 'Nie samym chlebem żyje człowiek [lecz wszystkim, co Bóg zarządzi]' (Pwt 8, 3).",
      "Potem wprowadził go szatan [na wysoką górę] i ukazawszy mu w jednej chwili wszystkie królestwa świata",
      "rzekł do niego: Dam ci całą tę potęgę i wspaniałość, bo do mnie należy i mogę ją dać, komu zechcę.",
      "Jeżeli więc oddasz mi pokłon, cała będzie należeć do ciebie.",
      "Lecz Jezus odparł mu: Na pisano: 'Panu Bogu twemu kłaniać się będziesz i jemu samemu służyć będziesz' (Pwt 6, 13).",
      "Potem zaprowadził go do Jeruzalem, postawił na ganku świątyni i rzekł do niego: jeśli jesteś Synem Bożym, rzuć się stąd na dół;",
      "napisano bowiem: 'Aniołom swoim rozkaże o tobie, żeby cię strzegli.",
      "A oni na rękach cię poniosą, abyś nie zranił swej nogi o kamień' (Ps 90, 11:12).",
      "A Jezus mu odpowiedział: Powiedziano: 'Nie będziesz kusił Pana Boga twego' (Pwt 6, 16).",
      "Wyczerpawszy wszelkiego rodzaju kuszenia szatan odstąpił od niego aż do oznaczonego czasu.",
      "Potem powrócił Jezus z mocą ducha do Galilei. Wieść o nim rozeszła się po całej okolicy.",
      "On zaś nauczał w tamtejszych synagogach wysławiany przez wszystkich.",
      "Tak zaszedł też do Nazaretu, gdzie się wychował. Według swego zwyczaju wstąpił w szabat do synagogi zgłosił się do czytania.",
      "Podano mu księgę proroka Izajasza. Rozwinął więc zwój i napotkał miejsce, gdzie napisano:",
      "Duch Pana spoczął na mnie; dlatego namaścił mnie, abym niósł dobrą nowinę ubogim. Posłał mnie [bym uzdrowił tych, którzy są skruszonego serca], bym zwiastował wolność uwięzionym, a ślepym, że przejrzą; abym uciśnionym wolność przywrócił",
      "i ogłosił rok zmiłowania Pańskiego [oraz dzień pomsty] (Iz 61, 1:2; 58, 6).",
      "Potem zwinął zwój i oddawszy go słudze usiadł. Oczy wszystkich obecnych w synagodze były zwrócone na niego.",
      "On zaś zaczął mówić do nich: Dzisiaj wypełniły się słowa Pisma, które dopiero co usłyszeliście.",
      "Wszyscy przyświadczyli mu i byli przejęci podziwem dla słów pełnych wdzięku, które płynęły z jego ust. Lecz wnet zaczęli szeptać: Czyż nie jest to syn Józefa?",
      "A on powiedział im: Zapewne przypomnicie mi to przysłowie: Lekarzu, ulecz samego siebie! Uczyń także tu, w swym mieście ojczystym, te wielkie dzieła, które, jak słyszeliśmy, dokonały się w Kafarnaum.",
      "A potem ciągnął dalej : Zaiste, powiadam wam: Żaden prorok nie cieszy się uznaniem w swojej ojczyźnie!",
      "Naprawdę, powiadam wam: Wiele wdów było w Izraelu za czasów Eliasza, gdy przez trzy lata i sześć miesięcy niebo się zamknęło i w całym kraju nastał wielki głód -",
      "a przecież do żadnej z nich nie został Eliasz posłany, tylko do wdowy w Sarepcie, w okolicy Sydonu.",
      "I było dużo trędowatych w Izraelu za czasów proroka Elizeusza, a żaden z nich nie został oczyszczony, tylko Syryjczyk Naaman.",
      "Słysząc te słowa wszyscy w synagodze zapałali gniewem.",
      "Zerwawszy się wypędzili go za miasto i zawiedli go na brzeg góry, na której miasto było zbudowane, aby go strącić w przepaść.",
      "Lecz on przeszedł wśród nich i oddalił się.",
      "Zeszedł do Kafarnaum, miasta galilejskiego, i w każdy szabat głosił im nauki.",
      "Zdumiewano się nad nauką jego, bo przemawiał z wielką powagą.",
      "Otóż znalazł się w synagodze człowiek opętany przez ducha nieczystego. Zaczął on krzyczeć na całe gardło:",
      "Hej, co ci do nas, Jezusie Nazareński? Czy po to przyszedłeś, aby nas zniszczyć? Wiem, kim jesteś: Święty Boga!",
      "A Jezus nakazał mu: Milcz i wyjdź z niego! Wtedy zły duch powalił go na ziemię i wyszedł z niego nie wyrządzając mu żadnej krzywdy.",
      "Zdumienie ogarnęło wszystkich i mówili jeden do drugiego: Cóż to znaczy? Z powagą i mocą rozkazuje duchom nieczystym, a one ustępują!",
      "I sława jego rozchodziła się wszędzie po całej krainie.",
      "Wyszedłszy z synagogi wstąpił do domu Szymona. Teściową Szymona trawiła wysoka gorączka. Zwrócono się więc do niego z prośbą, aby jej pomógł.",
      "A on pochyliwszy się nad nią rozkazał gorączce ustąpić - i tak się stało. Niewiasta zaś wstała natychmiast i usługiwała im.",
      "Gdy słońce zachodziło, wszyscy, którzy mieli chorych, cierpiących na różne dolegliwości, sprowadzali ich do niego. A on nakładał na każdego z nich ręce i uzdrawiał ich.",
      "Z wielu wychodziły duchy nieczyste, krzycząc na cały głos: Tyś jest Synem Bożym! Lecz on groził im i nie pozwalał im dalej mówić; wiedzieli bowiem, że jest Mesjaszem.",
      "Z nastaniem dnia wyszedł i udał, się na miejsce samotne. Lecz rzesze ludu szukały go i odnalazły. Chcieli go zatrzymać, aby nie odchodził od nich.",
      "On zaś rzekł do nich: Także innym miastom winienem głosić królestwo Boże, bo na to jestem posłany.",
      "Chodził więc i nauczał po synagogach ziemi żydowskiej."
    ],
    [
      "Pewnego razu, gdy rzesze cisnęły się do niego, by słuchać słowa Bożego, stał właśnie nad jeziorem Genezaret;",
      "i ujrzał dwie łodzie przy brzegu. Rybacy wysiedli i płukali sieci.",
      "Wsiadł więc do jednej z nich, która należała do Szymona, i poprosił go, aby nieco odbił od brzegu. Potem usiadł i nauczał rzesze z łodzi:",
      "A gdy skończył przemawiać, rzekł do Szymona: Wyjedź na głębię i zapuśćcie wasze sieci na połów.",
      "A Szymon odpowiedział: Mistrzu, przez całą noc mozoliliśmy się i nic nie ułowiliśmy; lecz na twe słowo zarzucę sieć.",
      "Tak też uczynili i zagarnęli takie mnóstwo ryb, że sieć ich zaczęła się rwać.",
      "Dlatego dali znak swym towarzyszom w drugiej łodzi, żeby przybyli im z pomocą. Nadpłynęli więc i napełnili obydwie łodzie do tego stopnia, że o mało nie zatonęły.",
      "Widząc to Szymon Piotr przypadł do kolan Jezusa mówiąc: Oddal się ode mnie, Panie, bo jestem grzesznym człowiekiem!",
      "Osłupienie bowiem ogarnęło go i wszystkich jego towarzyszy z powodu połowu ryb, którego dokonali;",
      "podobnie też Jakuba i Jana, synów Zebedeusza, którzy byli towarzyszami Szymona. A Jezus rzekł do Szymona: Nie bój się! Odtąd będziesz łowić ludzi.",
      "Wyciągnąwszy łodzie na ląd porzucili wszystko i poszli za nim.",
      "W jednym z tamtejszych miasteczek, w czasie gdy Jezus tam przebywał, był człowiek cały pokryty trądem. Ujrzawszy Jezusa upadł przed nim na twarz i błagał go: Panie, jeżeli zechcesz, możesz mnie oczyścić.",
      "A on wyciągnął rękę, dotknął go i rzekł: Chcę, bądź oczyszczony! I natychmiast ustąpił z niego trąd.",
      "Jezus przykazał mu: Nie mów nikomu o tym; idź natomiast, pokaż się kapłanowi i złóż za swe oczyszczenie ofiarę, jaką nakazał Mojżesz; niechaj im to posłuży jako świadectwo.",
      "Lecz wieść o nim rozchodziła się tym więcej. Ludzie schodzili się gromadnie, aby go słuchać i uzyskać uzdrowienie ze swych chorób.",
      "On zaś oddalał się na ustronia i oddawał się modlitwie.",
      "- - -",
      "Wtem przynieśli ludzie sparaliżowanego człowieka, który leżał na łożu. Próbowali wnieść go do domu i złożyć go przed nim.",
      "Lecz ponieważ z powodu tłumu nie mogli go wnieść z żadnej strony, weszli na taras i spuścili go wraz z noszami przez powałę pomiędzy słuchaczy, tuż przed Jezusa.",
      "Widząc ich wiarę rzekł Jezus: Człowieku, odpuszczają ci się grzechy twoje!",
      "Wtedy uczeni w Piśmie i faryzeusze pomyśleli sobie: Któż to jest, że śmie mówić bluźnierstwo? Któż może odpuszczać grzechy prócz samego Boga?",
      "A Jezus czytając w ich myślach rzekł do nich: Cóż to za myśli wzburzają serca wasze?",
      "Co jest łatwiej: powiedzieć: Odpuszczają ci się grzechy twoje, czy też powiedzieć: Powstań i idź?",
      "Żebyście więc wiedzieli, że Syn Człowieczy ma moc odpuszczania grzechów na ziemi - tu zwrócił się do paralityka - rozkazuję ci, wstań, weź łoże swe i idź do domu!",
      "A on wstał natychmiast w ich oczach, wziął nosze, na których leżał, i poszedł do domu wielbiąc Boga.",
      "Wszystkich ogarnęło zdumienie; chwalili Boga i zdjęci bojaźnią mówili: Dzisiaj widzieliśmy rzeczy przekraczające wszelkie pojęcie.",
      "Wyszedłszy potem ujrzał celnika imieniem Lewi, który siedział przy cle. Rzekł do niego: Pójdź za mną!",
      "A on wstał i opuściwszy wszystko poszedł za nim.",
      "W swym domu Lewi wyprawił mu wielką ucztę. Wraz z nimi zasiadła do stołu duża liczba celników oraz innych ludzi.",
      "Faryzeusze i ich uczeni w Piśmie szemrali i pytali uczniów jego: Dlaczego to jadacie i pijecie wspólnie z grzesznikami i celnikami?",
      "A Jezus dał im taką odpowiedź: Nie trzeba lekarza zdrowym, lecz chorym;",
      "nie przyszedłem wzywać sprawiedliwych, lecz grzeszników, aby zwrócili się do pokuty.",
      "Lecz oni zagadnęli go: Uczniowie Jana poszczą często i odprawiają modły, podobnie postępują uczniowie faryzeuszów; twoi zaś jedzą i piją.",
      "Jezus odparł im: Czyż możecie gościom weselnym kazać pościć, jak długo oblubieniec jest z nimi?",
      "Ale nadejdzie czas, kiedy oblubieniec zostanie im zabrany; w tym czasie będą pościć.",
      "Powiedział im także przypowieść: Nikt nie obrywa łaty z nowej szaty i nie naszywa jej na starą szatę, inaczej oberwie nową, a do starej nie nadaje się łata wzięta z nowej.",
      "Nikt też nie wlewa młodego wina do starych worków; inaczej młode wino rozerwie worki, a wówczas i wino się rozleje, i worki się zepsują.",
      "Młode wino zlewa się do nowych worków [a wtedy trzyma się jedno i drugie].",
      "Kto pił stare wino, nie chce młodego, bo mówi: Stare jest lepsze."
    ],
    [
      "W pewien szabat przechodził Jezus wśród łanów zboża. Uczniowie jego zaczęli zrywać kłosy i krusząc je w rękach jedli.",
      "A oto niektórzy faryzeusze rzekli: Czemu czynicie to, co jest niedozwolone w szabat?",
      "A Jezus im odrzekł: Czyż nie czytaliście, co uczynił Dawid, gdy on i jego towarzysze byli głodni?",
      "Jak to wszedł do domu Bożego i wziąwszy chleby pokładne, które tylko kapłani mogą spożywać, zjadł i dał swym towarzyszom?",
      "A potem mówił dalej: Syn Człowieczy jest panem także szabatu.",
      "W inny szabat wszedł do synagogi i nauczał. Był tam człowiek, który miał uschłą prawą rękę.",
      "Uczeni w Piśmie i faryzeusze śledzili go bacznie, czy w szabat dokona uzdrowienia, bo chcieli znaleźć powód, aby go oskarżyć.",
      "Ale on, który znał ich myśli, rzeki do człowieka mającego uschłą rękę: Podnieś się i stań pośrodku! Tamten podniósł się i stanął. Wtedy rzekł do nich Jezus:",
      "Pytam was: Czy wolno w szabat dobrze czynić, czy powodować szkodę? Ocalić życie czy skazać je na zagładę?",
      "I powiódłszy wzrokiem po nich wszystkich rzekł do człowieka: Wyciągnij swoją rękę! A on tak uczynił, bo ręka jego stała się znów zdrowa.",
      "Oni zaś tracili wprost rozum ze złości i zaczęli się między sobą naradzać, co by mogli uczynić Jezusowi.",
      "W tych dniach zdarzyło się, że poszedł na górę, aby się modlić. Całą noc spędził na modlitwie z Bogiem.",
      "Gdy nastał dzień, przywołał do siebie swych uczniów, wybrał z nich dwunastu i nazwał ich apostołami:",
      "Szymona, którego nazwał Piotrem, i brata jego Andrzeja; Jakuba i Jana; Filipa i Bartłomieja;",
      "Mateusza i Tomasza; Jakuba syna Alfeusza i Szymona zwanego Gorliwcem;",
      "Judę Jakubowego i Judasza Iszkariota, który stał się zdrajcą.",
      "Zstąpiwszy z nimi na dół zatrzymał się na równinie. Wielka rzesza uczniów jego i bardzo liczni ludzie z całej Judei i Jerozolimy oraz z nadmorskich okolic Tyru i Sydonu zbiegli się,",
      "aby go słuchać i znaleźć uzdrowienie ze swoich niemocy. 'Także ci, których nękały duchy nieczyste, doznawali uzdrowienia.",
      "Każdy z tej wielkiej rzeszy starał się go przynajmniej dotknąć, bo wychodziła od niego moc, która uzdrawiała wszystkich.",
      "On zaś kierując wzrok na uczniów swoich rzekł: Błogosławieni ubodzy, albowiem wasze jest królestwo Boże. 6:21 Błogosławieni, którzy teraz łakniecie, albowiem będziecie nasyceni. Błogosławieni, którzy teraz płaczecie, albowiem śmiać się będziecie.",
      "- - -",
      "Błogosławieni, gdy ludzie nienawidzić was będą, gdy was ze swej społeczności wyłączą, obelgami obrzucą i dobre imię wam odbiorą dla Syna Człowieczego.",
      "Weselcie się w owym dniu i radujcie, albowiem zapłata wasza obfita jest w niebiesiech; tak samo bowiem czynili prorokom ojcowie ich.",
      "Lecz biada wam, bogacze; albowiem otrzymaliście już pociechę waszą.",
      "Biada wam, którzy teraz jesteście syci, albowiem głód cierpieć będziecie. Biada wam, którzy się teraz śmiejecie, albowiem w smutku będziecie pogrążeni i płakać będziecie.",
      "Biada, gdy wszyscy ludzie schlebiać wam będą. Ojcowie ich bowiem tak samo czynili fałszywym prorokom.",
      "Ale powiadam wam, którzy mnie słuchacie. Miłujcie nieprzyjaciół waszych; dobrze czyńcie tym, którzy was nienawidzą;",
      "błogosławcie tym, którzy wam złorzeczą; módlcie się za tych, którzy was oczerniają.",
      "Jeżeli cię kto w policzek uderzy, nadstaw mu i drugi; a jeśli ci ktoś płaszcz zabierze, nie wzbraniaj mu także tuniki.",
      "Daj każdemu, kto cię prosi. Od tego, kto zabiera, co twoje, nie żądaj zwrotu.",
      "Jak chcecie, żeby wam czynili ludzie, tak wy im czyńcie.",
      "Jeżeli tylko tych miłujecie, którzy was miłują, jakaż jest wasza zasługa? Wszak nawet grzesznicy miłują tych, którzy ich miłują.",
      "Jeżeli tylko tym dobrze czynicie, którzy wam dobrze czynią, jakaż jest wasza zasługa? Przecież nawet grzesznicy tak postępują.",
      "Jeżeli tylko tym udzielacie pożyczki, od których się jej zwrotu spodziewacie, jakaż jest wasza zasługa? Przecież grzesznicy także udzielają sobie wzajemnie pożyczek, żeby to samo z powrotem otrzymać.",
      "Miłujcie raczej nieprzyjaciół waszych i dobrze im czyńcie, i pożyczajcie nie spodziewając się za to niczego. A wtedy nagroda wasza będzie obfita i będziecie dziećmi Najwyższego, który łaskawy jest dla niewdzięcznych i złych.",
      "Bądźcie miłosierni, tak jak Ojciec wasz jest miłosierny.",
      "Nie sądźcie, a nie będziecie sądzeni. Nie potępiajcie, a nie będziecie potępieni. Darowujcie, a wam także darują.",
      "Dawajcie, a dadzą wam: dobrą miarę, ubitą, potrzęsioną i przelewającą się dadzą wam w zanadrza wasze. Bo jaką miarą mierzycie, taką wam odmierzą.",
      "Potem przytoczył im takie porównanie: Czyż może ślepy prowadzić ślepego? Czy obaj nie wpadną w dół?",
      "Uczeń nie jest nad mistrza; ale każdy, kto doszedł do doskonałości, będzie jak mistrz jego.",
      "Czemuż to widzisz źdźbło w oku brata twego, a belki we własnym oku nie dostrzegasz?",
      "Jakże to możesz powiedzieć bratu swemu: Bracie, pozwól, wyjmę źdźbło, które masz w oku - podczas gdy belki we własnym oku nie dostrzegasz? Obłudniku! Wyjmij najpierw belkę z własnego oka; wtedy dopiero uzyskasz dobry wzrok i będziesz mógł wyjąć źdźbło z oka brata swego.",
      "Nie ma dobrego drzewa, które by rodziło złe owoce; i tak samo nie ma złego drzewa, które by rodziło dobre owoce.",
      "Każde drzewo poznaje się po właściwym mu owocu. Z cierni nie zrywa się fig, a winogron nie zbiera się z głogu.",
      "Dobry człowiek wydobywa z dobrego skarbca swego serca dobro, a zły wydobywa ze złego zło; z obfitości serca bowiem mówią usta człowieka.",
      "Dlaczego wzywacie mnie: Panie, Panie! - a nie czynicie tego, co mówię?",
      "Pokażę wam na przykładzie, do kogo podobny jest ten, kto przychodzi do mnie, słucha słów moich i w czyn je obraca.",
      "Podobny jest do człowieka, który budując dom wkopał się głęboko i założył fundament na skale. Kiedy potem przyszła powódź, wody uderzyły na ów dom, lecz nie mogły go poruszyć, bo był dobrze zbudowany.",
      "Kto natomiast słucha mych słów, lecz nie obraca ich w czyn, podobny jest do człowieka, który zbudował dom bez fundamentu, na samej ziemi. Gdy uderzyły nań wody, zapadł się natychmiast, a upadek tego domu był zupełny."
    ],
    [
      "Gdy ukończył te wszystkie nauki, które głosił wobec pilnie słuchającego go ludu, udał się do Kafarnaum.",
      "Tam leżał powalony chorobą, bliski śmierci, sługa pewnego setnika; setnik.wielce sobie cenił tego sługę.",
      "Usłyszawszy o Jezusie posłał do niego starszyznę żydowską z prośbą, żeby przyszedł i uzdrowił sługę jego.",
      "Tamci przyszli do Jezusa i prosili go usilnie: Zasługuje na to, żebyś mu tak uczynił,",
      "bo miłuje nasz naród i to on właśnie wystawił nam synagogę.",
      "Poszedł więc Jezus z nimi. Gdy już był niedaleko domu, setnik wysłał przyjaciół, żeby mu za ich pośrednictwem powiedzieć: Panie, nie trudź się, bo nie jestem godzien, abyś wszedł pod dach mój.",
      "Dlatego też nie śmiałem sam udać się do ciebie; powiedz jednak choćby słowo, a sługa mój wyzdrowieje.",
      "Boć i ja, chociaż jestem człowiekiem podległym władzy, mam przecież żołnierzy pod sobą. Gdy powiem temu: Idź! - to idzie; a drugiemu: Przyjdź! - to przychodzi; a słudze memu: Uczyń to! - to czyni.",
      "A Jezus słysząc to był pełen podziwu dla niego i zwróciwszy się do rzeszy, która szła za nim, rzekł: [Zaprawdę] powiadam wam: Nawet w Izraelu nie znalazłem tak wielkiej wiary.",
      "Gdy wysłańcy wrócili do domu, znaleźli zdrowym sługę [który chorował].",
      "Potem udał się Jezus do miasteczka zwanego Nain. Towarzyszyli mu uczniowie jego i liczna rzesza.",
      "Gdy zbliżał się do bramy miasteczka, wynoszono właśnie zmarłego, jedynego syna matki, która była wdową. Liczna rzesza z miasteczka szła za nią.",
      "Gdy ją Pan ujrzał, ulitował się nad nią i rzekł do niej: Nie płacz!",
      "Potem zbliżywszy się dotknął mar, ci zaś, którzy nieśli zmarłego, przystanęli. Wtedy rzekł: Młodzieńcze, powiadam ci, wstań!",
      "Zmarły siadł i począł mówić, a Jezus oddał go matce jego.",
      "Wszystkich ogarnął strach. Chwalili Boga i mówili: Wielki prorok powstał między nami, a Bóg nawiedził lud swój.",
      "Wieść o tym wydarzeniu rozeszła się po całej ziemi żydowskiej i po całej okolicy.",
      "O tym wszystkim donieśli Janowi jego uczniowie. Jan więc przywołał dwóch uczniów swoich",
      "i posłał ich do Pana z zapytaniem: Czy ty jesteś tym, który ma przyjść, czy też innego mamy oczekiwać?",
      "Gdy mężowie ci przybyli do niego, rzekli: Jan Chrzciciel przysłał nas do ciebie i kazał zapytać: Czy ty jesteś tym, który ma przyjść, czy też innego mamy oczekiwać?",
      "A właśnie wtedy uzdrowił wielu od chorób, cierpień i od złych duchów i wielu niewidomym przywrócił wzrok.",
      "Odpowiedział im więc takimi słowy: Idźcie i donieście Janowi o tym, coście widzieli i słyszeli: ślepi odzyskują wzrok, chromi chodzą, trędowaci stają się czystymi, głusi słyszą, umarli zmartwychwstają, ubogim głosi się Dobrą Nowinę.",
      "A błogosławiony, któremu nie stanę się powodem do upadku!",
      "Gdy wysłańcy Jana się oddalili, mówił do rzeszy o Janie: Po co wyszliście na pustynię? Czy po to, aby zobaczyć trzcinę wiatrem kołysaną?",
      "Nie! Więc wyszliście może po to, aby ujrzeć człowieka w delikatne szaty odzianego? Ci, co noszą bogate szaty i żyją w rozkoszach, są w pałacach królewskich.",
      "Więc po coście wyszli? Żeby ujrzeć proroka? Tak, powiadam wam, więcej niż proroka.",
      "On jest tym, o którym mówi Pismo: 'Oto posyłam wysłańca mego przed obliczem twym, aby przygotował drogę przed tobą' (Ml 3, 1).",
      "Powiadam wam: Wśród zrodzonych przez niewiastę nie ma większego [proroka] nad Jana [Chrzciciela]; natomiast najmniejszy w królestwie Bożym większy jest od niego.",
      "Cały lud, który go słyszał, a nawet celnicy uznali sprawiedliwość Bożą, bo przyjęli chrzest Janowy.",
      "Faryzeusze zaś i doktorzy Prawa udaremnili zamiary Boże względem siebie, nie przyjęli bowiem chrztu jego.",
      "[Pan ciągnął dalej:] Z kim mam porównać ludzi tego plemienia? Do kogo są oni podobni?",
      "Podobni są do dzieci, które siedzą na rynku i wołają jedne do drugich: Przygrywaliśmy wam na flecie, a nie tańczyliście; śpiewaliśmy wam treny żałobne, a nie zawodziliście.",
      "Przyszedł Jan Chrzciciel, nie jadł chleba i nie pił wina, a wy wtedy powiedzieliście: Opętany jest przez diabła.",
      "Przyszedł Syn Człowieczy, który je i pije, a wy teraz mówicie: Patrzcie na tego żarłoka i opoja, tego przyjaciela grzeszników i celników!",
      "Lecz mądrości została oddana sprawiedliwość przez wszystkie jej dzieci.",
      "Pewien faryzeusz zaprosił go do siebie na ucztę. Wszedł więc do domu faryzeusza i zasiadł do stołu.",
      "W mieście tym żyła jawnogrzesznica. Gdy się dowiedziała, że na uczcie w domu faryzeusza znajduje się Jezus, przyniosła naczynie alabastrowe z wonnym olejkiem.",
      "Płacząc stanęła z tyłu u nóg jego i zaczęła łzami zraszać stopy jego i włosami swojej głowy je ocierać. Potem ucałowała stopy jego i namaściła je wonnym olejkiem.",
      "Faryzeusz, który go zaprosił, widząc to pomyślał sobie w duszy: Gdyby on był prorokiem, wiedziałby, kto go dotyka i jaka jest ta kobieta: że to jawnogrzesznica!",
      "Jezus zaś odezwał się do niego: Szymonie, mam ci coś do powiedzenia. On na to: Mów, Mistrzu. Rzekł więc:",
      "Pewien wierzyciel miał dwóch dłużników. Jeden był mu winien pięćset denarów, a drugi pięćdziesiąt.",
      "Ale ponieważ nie mieli z czego oddać, darował obydwom. Który z nich będzie go bardziej miłował?",
      "Szymon odrzekł: Przypuszczam, że ten, któremu darował więcej. Dobrześ osądził - rzekł do niego.",
      "Potem zwrócił się do owej niewiasty i rzekł Szymonowi: Widzisz tę niewiastę? Wszedłem do domu twego, a ty nie dałeś wody na nogi moje. Ona zaś zrosiła łzami moje stopy i otarła je swymi włosami.",
      "Pocałunku mi nie dałeś, ona zaś nie przestała całować stóp moich od chwili, kiedy tu wszedłem.",
      "Tyś mej głowy oliwą nie namaścił, ona zaś namaściła stopy moje wonnym olejkiem.",
      "Dlatego powiadam ci: odpuszczone jej są liczne grzechy, ponieważ wielką miłość okazała. Komu zaś mniej się odpuszcza, ten ma niewielką miłość.",
      "A potem rzekł do niej Odpuszczają ci się grzechy twoje.",
      "Wtedy zaczęli współbiesiadnicy snuć w duszy takie myśli: Któż to jest, że nawet grzechy odpuszcza?",
      "Do niewiasty zaś powiedział: Wiara twoja zbawiła cię: idź w pokoju!"
    ],
    [
      "Potem szedł od miasteczka do miasteczka i od wsi do wsi, nauczał i głosił Dobrą Nowinę o królestwie Bożym. Przy nim było Dwunastu",
      "i kilka niewiast, które uzdrowił od złych duchów I z chorób: Maria, zwana Magdaleną, z której wyszło siedmiu złych duchów,",
      "Joanna żona Chuzy, zawiadowcy dóbr Heroda, i Zuzanna oraz jeszcze wiele innych, które świadczyły im usługi ze swych majętności.",
      "Kiedy zebrała się liczna rzesza i wielu ludzi z różnych miast do niego się zeszło, wygłosił taką przypowieść:",
      "Wyszedł siewca, aby zasiać swe ziarno. Gdy siał, niektóre ziarna padły wzdłuż drogi i zostały zdeptane, a ptaki niebieskie wydziobały je.",
      "Inne padły na grunt skalisty; wzeszły co prawda, lecz uschły, ponieważ nie znalazły dość wilgoci.",
      "Inne zaś padły między ciernie; ciernie wzrosły razem i przygłuszyły je.",
      "Inne wreszcie padły na ziemię urodzajną, wzrosły i przyniosły plon stokrotny. Mówiąc to wołał: Kto ma uszy zdolne słyszeć, niechaj słucha.",
      "Wtedy zapytali go uczniowie, co ta przypowieść znaczy.",
      "A on rzekł: Wam dane jest rozumieć tajemnice królestwa Bożego. Innym zaś mówi się w przypowieściach, żeby patrzyli, a jednak nie widzieli, żeby słuchali, a nie rozumieli.",
      "Wyjaśnienie przypowieści takie jest: Ziarnem jest słowo Boże.",
      "Ziarna, które padły wzdłuż drogi, oznaczają tych, którzy słuchali; potem przychodzi szatan i porywa słowo z ich serca, aby nie uwierzyli i nie byli zbawieni.",
      "Te, które padły na grunt skalisty, to są ci, którzy usłyszawszy przyjmują słowo z radością; nie mają jednak korzenia: wierzą przez jakiś czas, ale w chwili pokusy odpadają.",
      "Ziarno, które padło pomiędzy ciernie, wyobraża tych, którzy słuchali, lecz z biegiem czasu zostają przytłumieni przez troski, przez bogactwa i rozkosze życia i nie dochodzą do dojrzałości.",
      "A ziarno, które padło na urodzajną ziemię, oznacza tych, którzy usłyszawszy słowo zachowują je w sercu prawym i dobrym i przynoszą plon przez swą wytrwałość.",
      "Nikt nie zapala światła i nie przykrywa go garnkiem ani nie stawia go pod łożem; przeciwnie, stawia je na świeczniku, żeby ci, co wchodzą, widzieli światło.",
      "Nie ma bowiem nic ukrytego, co by nie miało być ujawnione; nie ma nic tajnego, co by nie miało być poznane i nie wyszło na jaw.",
      "Baczcie przeto, jak słuchacie. Bo kto ma, temu będzie dane. A kto nie ma, temu nawet to, co sądzi, że posiada, będzie odebrane.",
      "Potem przybyli do Jezusa matka i bracia jego, lecz nie mogli dojść do niego z powodu wielkiej ciżby.",
      "Powiedziano mu więc: Matka twoja i bracia twoi stoją przed domem i chcą się z tobą widzieć.",
      "Ale on im odrzekł: Matką moją i braćmi moimi są ci, którzy słuchają słowa Bożego i wprowadzają je w czyn.",
      "Któregoś dnia Jezus wszedł do łodzi ze swymi uczniami i rzekł do nich: Przeprawmy się na drugi brzeg jeziora.",
      "Odbili więc od brzegu. Gdy płynęli, on usnął. Wtem na jezioro uderzyła nawałnica, tak że fale zalewały ich i znaleźli się w niebezpieczeństwie.",
      "Zbliżyli się więc i obudzili go wołając: Mistrzu, Mistrzu! Giniemy! On zaś powstawszy zgromił wicher i wzburzone fale, a one uspokoiły się i nastała cisza.",
      "Do nich zaś powiedział: Gdzież wasza wiara? A oni, ogarnięci strachem i zdumieniem, mówili jeden do drugiego: Kimże on jest, że nawet wichrom i wodzie rozkazy daje - a one są mu posłuszne?",
      "Płynęli w kierunku ziemi Gerazeńczyków, która znajduje się na drugim brzegu, naprzeciw Galilei.",
      "Zaledwie wysiadł na ląd, zabiegł mu drogę jakiś człowiek z tego miasta opętany przez złe duchy; od dawna już nie przyodziewał się i nie mieszkał w domu, lecz w jaskiniach grobowych.",
      "Ujrzawszy Jezusa rzucił mu się z krzykiem do nóg i wołał wielkim głosem: Cóż wspólnego mam z tobą,",
      "Jezusie, Synu Boga najwyższego? Błagam cię, nie dręcz mnie! Jezus bowiem rozkazał duchowi nieczystemu, żeby wyszedł z tego człowieka, którego wiele razy już opętał. Wiązano go łańcuchami i zabezpieczano kajdanami, lecz on za każdym razem zrywał te więzy, a szatan gnał go na miejsca odludne.",
      "Jezus zapytał go: Jak ci na imię? Legion - odrzekł; bo wielu szatanów wstąpiło w niego.",
      "Oni to właśnie błagali Jezusa, aby im nie kazał odejść do piekła.",
      "A pasło się tam pod górą duże stado wieprzów. Błagali go więc, żeby im zezwolił w nie wejść. I zezwolił im.",
      "Wtedy wyszli szatani z tego człowieka i weszli w wieprze. Stado zaś rzuciło się pędem ze zbocza do jeziora i potopiło się.",
      "Pasterze zobaczywszy, co się stało, uciekli i rozgłosili wieść o tym po mieście i po zagrodach.",
      "Wyszli więc ludzie, aby zobaczyć, co się stało. Przybywszy do Jezusa spostrzegli, że człowiek, z którego wyszli czarci, siedzi u stóp Jezusa odziany i całkiem zdrowy na umyśle. Wówczas ogarnął ich lęk.",
      "Naoczni świadkowie opowiedzieli im, jak ów opętany został uwolniony [od Legionu].",
      "A wtedy cała ludność krainy Gerazeńczyków zaczęła prosić go, żeby ich opuścił; bo ogarnęła ich wielka bojaźń.",
      "Wsiadł więc do łodzi i zawrócił. Człowiek zaś, z którego wyszli szatani, prosił go, żeby mu pozwolił być ze sobą. Ale Jezus odprawił go tymi słowy:",
      "Powróć do domu swego i opowiadaj, jak wielkie rzeczy Bóg ci uczynił. Poszedł więc i rozpowiadał po całym mieście, jak wielkie rzeczy uczynił mu Jezus.",
      "Gdy Jezus powrócił, przyjęta go rzesza z radością, bo wszyscy go oczekiwali.",
      "A oto nadszedł mąż, któremu było na imię Jair; był on zwierzchnikiem synagogi. Padłszy Jezusowi do nóg prosił go, aby zechciał wejść do jego domu,",
      "bo córka jego, jedynaczka, mająca mniej więcej dwanaście lat, dogorywała.",
      "Gdy Jezus szedł tam, ludzie napierali na niego. A była tam pewna niewiasta, która cierpiała na krwotok już od dwunastu lat i wydała cały swój majątek na lekarzy, lecz żaden nie zdołał jej pomóc.",
      "Zbliżywszy się więc z tyłu dotknęła strzępców jego płaszcza. W tej samej chwili krwotok ustąpił.",
      "A Jezus zapytał: Kto mnie dotknął? Ponieważ nikt nie chciał się przyznać, odezwał się Piotr [i towarzysze jego]: Mistrzu, ludzie tłoczą się koło ciebie i cisną się [a ty pytasz: Kto mnie dotknął?].",
      "Lecz Jezus odrzekł: Ktoś mnie dotknął; poczułem bowiem, że siła wyszła ode mnie.",
      "Wówczas owa niewiasta widząc, że nie udało jej się pozostać niepostrzeżoną, zbliżyła się doń z drżeniem i padłszy mu do nóg wyznała wobec całego ludu, dlaczego go dotknęła i jak natychmiast doznała uzdrowienia.",
      "A on rzekł do niej: Córko, wiara twa uzdrowiła cię. Idź w pokoju.",
      "Podczas gdy jeszcze mówił te słowa, nadszedł ktoś z domu zwierzchnika synagogi i rzekł: Córka twoja umarła, nie naprzykrzaj się więcej Mistrzowi.",
      "Jezus usłyszał te słowa i rzekł mu: Nie lękaj się! Wierz tylko, a będzie ocalona.",
      "Gdy przybył do domu, nie wpuścił ze sobą nikogo z wyjątkiem Piotra, Jana i Jakuba oraz ojca i matki dziewczynki.",
      "Wszyscy płakali nad nią w serdecznym żalu. Ale on rzekł: Nie płaczcie, ona nie umarła, lecz śpi.",
      "Wyśmiali go, bo wiedzieli dobrze, że umarła.",
      "On zaś wziął ją za rękę i zawołał: Dzieweczko, wstań!",
      "Natychmiast wrócił w nią duch i powstała, a on kazał jej dać jeść.",
      "Rodzice jej byli osłupiali. On zaś nakazał im z naciskiem, żeby o tym, co się stało, nikomu nie mówili."
    ],
    [
      "Zwoławszy Dwunastu [apostołów] udzielił im mocy i władzy nad wszystkimi szatanami i dał im moc leczenia chorób.",
      "Potem rozesłał ich, aby głosili królestwo Boże i uzdrawiali chorych.",
      "Rzekł do nich: Nie zabierajcie niczego w drogę: ani laski, ani torby podróżnej, ani chleba, ani pieniędzy; nie miejcie też dwóch tunik.",
      "Wszedłszy do jakiegoś domu pozostańcie tam, dopóki nie udacie się w dalszą drogę.",
      "A gdzie was nie będą chcieli przyjąć, opuśćcie to miasto otrząsając [nawet] pył z nóg waszych na świadectwo przeciw nim*.",
      "Uczniowie więc wybrali się w drogę i szli z osady do osady głosząc wszędzie Ewangelię i uzdrawiając chorych.",
      "Wieść o wszystkich tych wydarzeniach dotarła także do tetrarchy Heroda; wtedy ogarnął go niepokój. Bo jedni mówili: Jan powstał z martwych;",
      "inni znów: Eliasz się ukazał; a jeszcze inni: Jeden z dawnych proroków powstał.",
      "Herod zaś mówił: Jana kazałem przecież ściąć. Kim więc jest ten, o którym słyszę takie rzeczy? I zapragnął go ujrzeć.",
      "Apostołowie po swym powrocie opowiadali Jezusowi wszystko, czego dokonali. A on usunął się wraz z nimi na miejsce samotne w okolice miasta Betsaidy.",
      "Ale ludzie spostrzegli to i udali się w trop za.nim. On zaś przyjął ich serdecznie i mówił im o królestwie Bożym; a tych, którzy tego potrzebowali, uzdrawiał.",
      "Tymczasem dzień miał się już ku schyłkowi. Dwunastu zbliżyło się więc do niego: Rozpuść rzeszę - powiedzieli - niech się ludzie rozejdą po okolicznych wsiach i osiedlach i poszukają sobie schronienia i pożywienia. Bo tu znaleźliśmy się na pustkowiu.",
      "Lecz on powiedział im: Wy dajcie im jeść. A oni odparli: Mamy tylko pięć chlebów i dwie ryby; musielibyśmy sami pójść i zakupić pożywienie dla całej tej rzeszy.",
      "Było bowiem około pięciu tysięcy mężczyzn. Wtedy rzekł do uczniów swoich: Każcie im usiąść gromadami po pięćdziesiąt osób.",
      "Wykonali ten rozkaz i porozsadzali wszystkich.",
      "On zaś wziął owe pięć chlebów i dwie ryby, podniósł oczy ku niebu i pobłogosławił je. Potem połamał je i rozdał uczniom swoim, aby je ludziom podali.",
      "Wszyscy jedli i nasycili się. Co więcej - z pozostałych kawałków zebrano jeszcze pełne dwanaście koszów.",
      "Gdy pewnego razu modlił się na osobności, a uczniowie jego byli przy nim, zapytał ich: Za kogo mają mnie ludzie?",
      "Odpowiedzieli: Jedni za Jana Chrzciciela, inni za Eliasza, a jeszcze inni za jednego z dawnych proroków, który zmartwychwstał.",
      "Wtedy zapytał ich: A wy za kogo mnie macie? Piotr odpowiedział: Za Pomazańca Bożego.",
      "Lecz on przykazał im surowo, żeby tego nikomu nie mówili,",
      "dodając, że Syn Człowieczy musi dużo cierpieć, że musi być przez kapłanów, starszyznę i uczonych w Piśmie odrzucony i na śmierć wydany, a trzeciego dnia ma zmartwychwstać.",
      "Potem rzekł do wszystkich: Jeżeli kto chce iść za mną, niech się wyrzeknie samego siebie, bierze codziennie krzyż swój i postępuje za mną.",
      "Bo kto chce życie swe ocalić, utraci je; lecz kto swe życie utraci dla mnie, ocali je.",
      "Cóż bowiem pomoże człowiekowi, choćby cały świat pozyskał, jeżeli zatraci samego siebie lub się potępi?",
      "Bo kto się wstydzi mnie i nauki mojej, tego Syn Człowieczy także wstydzić się będzie, gdy przyjdzie w chwale swej i w chwale Ojca i aniołów świętych.",
      "Zaprawdę powiadam wam: Niektórzy z tych, którzy są tu obecni, nie zaznają śmierci, dopóki nie ujrzą królestwa Bożego.",
      "Mniej więcej w osiem dni po tych naukach zabrał ze sobą Piotra, Jana i Jakuba i wszedł na górę, aby się modlić.",
      "Podczas modlitwy odmienia się wyraz jego twarzy, a szaty jego stały się lśniąco białe.",
      "Dwaj mężowie rozmawiali z nim: byli to Mojżesz i Eliasz.",
      "Ukazali się w chwale i mówili o śmierci jego, którą, jako spełnienie proroctw, miał ponieść w Jerozolimie.",
      "Piotr zaś i towarzysze jego zmorzeni byli snem. Gdy się przebudzili, ujrzeli jego chwalę i dwóch mężów, którzy przy nim stali.",
      "Kiedy ci zamierzali z nim się rozstać, Piotr, nieświadomy tego, co mówi, odezwał się do Jezusa: Mistrzu, dobrze się stało, żeśmy się tu znaleźli; rozbijemy tu trzy namioty: jeden dla ciebie; jeden dla Mojżesza i jeden dla Eliasza.",
      "Kiedy jeszcze mówił, nadszedł obłok, który ich osłonił. Strach ogarnął ich, gdy w obłok wchodzili.",
      "A z obłoku wołał głos: Oto jest Syn mój wybrany; jego słuchajcie.",
      "Podczas gdy głos rozbrzmiewał, Jezus pozostał znów sam. Oni zaś milczeli i w tamtym czasie nic nikomu nie mówili o tym, co ujrzeli.",
      "Gdy następnego dnia schodzili z góry, wyszła mu naprzeciw wielka rzesza ludu.",
      "Wtem pewien mąż z tłumu zaczął wołać: Mistrzu, błagam cię, wejrzyj łaskawie na mego syna. To mój jedynak!",
      "Patrz, zły duch go chwyta, a on zaraz zaczyna krzyczeć. Szarpie nim tak, że pianę toczy. Tylko z wielkim trudem odstępuje od niego, kiedy go już zmiażdżył.",
      "Prosiłem twych uczniów, żeby go wypędzili, lecz nie mogli.",
      "Wtedy rzekł Jezus: O plemię niewierne i przewrotne. Jak długo mam jeszcze być z wami i znosić was? Przyprowadź tu twego syna.",
      "Jeszcze kiedy się zbliżał, szatan powalił go na ziemię i szarpał nim na wszystkie strony. Ale Jezus wydał rozkaz duchowi nieczystemu, uzdrowił chłopca i oddał go jego ojcu.",
      "Wszystkich ogarnęło niezmierne zdumienie wobec wielkości Bożej.",
      "Podczas gdy wszyscy podziwiali to, co uczynił Jezus, on rzekł do uczniów swoich:",
      "Zachowajcie dobrze w pamięci te słowa: Syn Człowieczy będzie wydany w ręce ludzi.",
      "Lecz oni nic nie pojęli z tej zapowiedzi, która była zakryta przed nimi, aby nie rozumieli jej znaczenia. A obawiali się pytać go o nią.",
      "- - -",
      "i rzekł do nich: Kto by przyjął to dziecko w imię moje, mnie przyjmuje. A kto mnie przyjmuje, przyjmuje tego, który mnie posłał. Bo kto jest najmniejszy wśród was wszystkich, ten jest prawdziwie wielki.",
      "Wtedy odezwał się Jan: Mistrzu, widzieliśmy, jak ktoś w twoim imieniu wypędzał szatanów. Zabroniliśmy mu tego, bo nie należy do naszego grona'.",
      "Lecz Jezus rzekł do nich: Nie wzbraniajcie mu; bo kto nie jest przeciw wam, ten jest z wami.",
      "Kiedy dobiegały końca dni, po których miał być zabrany z tego świata, wyruszył w drogę mając oczy zwrócone ku Jeruzalem.",
      "Wysłał więc posłańców przed sobą, a oni poszli i wstąpili do pewnej miejscowości samarytańskiej, aby przygotować mu gospodę.",
      "Lecz nie przyjęto go, ponieważ szedł w kierunku Jerozolimy.",
      "Widząc to uczniowie Jakub i Jan rzekli: Panie, czy chcesz, abyśmy przywołali ogień z nieba, żeby ich pochłonął?",
      "Lecz on odwróciwszy się zgromił ich [mówiąc: Nie wiecie, jakiego ducha jesteście!",
      "Syn Człowieczy nie przyszedł, aby zatracać dusze, lecz aby je zbawić]. Potem poszli do innej miejscowości.",
      "Podczas drogi rzekł do niego pewien człowiek: Chcę iść za tobą wszędzie, dokąd pójdziesz.",
      "A Jezus rzekł doń: Lisy mają swe nory, a ptaki niebieskie swe gniazda, lecz Syn Człowieczy nie ma gdzie głowy położyć.",
      "Do innego rzekł: Idź za mną! Ten zaś odparł: Panie, pozwól mi wpierw odejść i pogrzebać ojca mego.",
      "A Jezus powiedział mu: Zostaw umarłym grzebanie swych umarłych, a ty idź i głoś królestwo Boże!",
      "Jeszcze inny rzekł: Pójdę za tobą, Panie, lecz pozwól mi wpierw pożegnać się z moją rodziną.",
      "A Jezus odrzekł mu: Żaden człowiek, który w chwili, gdy rękę przykłada do pługa, wstecz się ogląda, nie nadaje się do królestwa Bożego."
    ],
    [
      "Potem wyznaczył Pan jeszcze siedemdziesięciu [dwóch] uczniów i wysłał ich po dwóch przed sobą do wszystkich miasteczek i osad, dokąd zamierzał sam zawitać.",
      "Rzekł do nich: Żniwo jest wielkie, ale robotników mało; proście zatem Pana żniw, żeby na żniwa swoje posłał robotników.",
      "Idźcie! Oto posyłam was niby baranki pomiędzy wilki.",
      "Nie zabierajcie ze sobą trzosu ani torby podróżnej, ani sandałów; i nie pozdrawiajcie nikogo w drodze.",
      "Ilekroć będziecie wchodzić do jakiegoś domu, powiedzcie najpierw: Pokój temu domowi.",
      "A jeśli tam mieszka dziecię pokoju, wasze życzenie pokoju spocznie na nim; jeśli zaś nie, do was powróci.",
      "Pozostańcie w tym domu jedząc i pijąc to, co wam ofiarują, bo wart jest pracownik zapłaty swojej. Nie przenoście się z domu do domu.",
      "Gdy przyjdziecie do jakiegoś miasta i przyjmą was tam, jedzcie to, co wam podadzą.",
      "Uzdrawiajcie chorych, którzy w nim są, i głoście im: Przybliżyło się do was królestwo Boże.",
      "Lecz jeżeli przyjdziecie do jakiegoś miasta i tam was nie przyjmą, to wyjdźcie na ulice jego i powiedzcie:",
      "Nawet proch waszego miasta, który przyległ do nóg naszych, strząsamy na was. To jednak wiedzcie: Przybliżyło się królestwo Boże.",
      "Zapewniam was: w owym dniu znośniejszy będzie los Sodomy niż tego miasta.",
      "Biada ci, Kotozain! Biada ci, Betsaido! Bo gdyby w Tyrze i Sydonie dokonały się cuda, które i u was się dokonały, dawno czyniłyby pokutę we włosiennicy i w popiele.",
      "A przecież Tytowi i Sydonowi lżej będzie na sądzie niż wam.",
      "A ty, Kafarnaum, czy może aż pod niebiosa wywyższone będziesz? Aż do piekła będziesz poniżone!",
      "Kto was słucha, mnie słucha, kto wami gardzi, mną gardzi; kto zaś mną gardzi, gardzi tym, który mnie posłał.",
      "Potem wróciło owych siedemdziesięciu dwóch uczniów z radością mówiąc: Panie, nawet szatani poddają się nam w imię twoje.",
      "A on im odrzekł: Widziałem szatana spadającego niby błyskawica z nieba.",
      "Oto dałem wam władzę, abyście mogli deptać po wężach i skorpionach i panować nad wszelką potęgą nieprzyjacielską; nic nie będzie mogło wam szkodzić.",
      "Lecz nie z tego się radujcie, że duchy są wam poddane: radujcie się z tego, że imiona wasze zapisane są w niebiesiech.",
      "W tejże chwili rozradował się Jezus pod działaniem Ducha Świętego i rzekł: Wielbię cię i dziękuję ci, Ojcze, Panie nieba i ziemi, że zakryłeś te sprawy przed mądrymi i uczonymi, a objawiłeś je prostaczkom. Tak, Ojcze, bo tak spodobało się tobie!",
      "Wszystko zostało mi oddane przez Ojca mego. A nikt nie wie, kim jest Syn, tylko Ojciec, i nikt, kim jest Ojciec, tylko Syn i ten, komu Syn to objawić zechce.",
      "A potem zwrócił się jeszcze na osobności do uczniów swoich i rzekł: Błogosławione oczy, które widzą to, co wy widzicie.",
      "Bo mówię wam: wielu proroków i królów chciało widzieć to, co wy widzicie, a nie widzieli, i słyszeć to, co wy słyszycie, a nie słyszeli",
      "A oto raz powstał pewien nauczyciel Prawa i zapytał chcąc go wystawić na próbę: Mistrzu, co mam czynić, aby uzyskać życie wieczne?",
      "On zaś odrzekł mu: Co napisano w Prawie? Jak czytasz?",
      "Odpowiedział mu: Będziesz miłował Pana Boga twego z całego serca twego i z całej duszy twojej, i ze wszystkich sił twoich, i ze wszystkiej myśli twojej, a bliźniego swego jak siebie samego (Pwt 6, 5; Kpł, 19, 18).",
      "Odrzekł mu: Dobrześ odpowiedział, czyń tak, a żyć będziesz.",
      "On zaś chciał się usprawiedliwić i dlatego zapytał Jezusa: A kto jest bliźnim moim?",
      "Wówczas Jezus podejmując to pytanie rzekł: Pewien człowiek idąc z Jerozolimy do Jerycha wpadł między zbójców. Ci obrabowali go, pobili, a potem uciekli pozostawiając go na pół żywego.",
      "Przypadkiem szedł tą samą drogą pewien kapłan. Ujrzał go i poszedł dalej.",
      "Podobnie lewita: nadszedł na to miejsce, a ujrzawszy go minął.",
      "Natomiast pewien Samarytanin, który będąc w podróży przechodził koło niego, ujrzał go i ulitował się.",
      "Przystąpił więc, nalał oliwy i wina na rany jego i obwiązał je. Potem posadził go na swe juczne zwierzę, zawiózł go do gospody i zaopiekował się nim.",
      "Nazajutrz wyjąwszy dwa denary dał je właścicielowi gospody z tymi słowy: Zaopiekuj się nim. Jeżeli coś ponad to wydasz, zwrócę ci, gdy będę wracał.",
      "Jak ci się zdaje, który z tych trzech postąpił jak bliźni wobec człowieka, który wpadł między zbójców?",
      "Odpowiedział: Ten, który mu litość okazał. Na to rzekł mu Jezus: Idź i czyń podobnie!",
      "Pewnego razu, podczas ich podróży, wstąpił do jakiejś osady. A pewna niewiasta imieniem Marta przyjęła go w swoim domu.",
      "Miała ona siostrę, której było na imię Maria. Ta usiadłszy u stóp Pana słuchała słów jego.",
      "Tymczasem Marta krzątała się gorliwie koło różnych posług. Przystanąwszy więc rzekła: Panie, czy cię to nie obchodzi, że siostra moja pozostawiła całą obsługę mnie jednej? Powiedz jej przecież, żeby mi pomogła.",
      "Pan odrzekł jej: Marto, Marto! Troszczysz się i niepokoisz o wiele rzeczy,",
      "a przecież tak niewielu, bo jednej tylko potrzeba. Maria obrała najlepszą cząstkę, która jej nie będzie odjęta."
    ],
    [
      "Pewnego razu trwał na modlitwie w jakimś miejscu. Gdy ją zakończył, zwrócił się do niego jeden z uczniów jego z taką prośbą: Panie, naucz nas modlić się, tak jak Jan uczył swoich uczniów.",
      "Wtedy rzekł do nich: Gdy się modlicie, mówcie: Ojcze, święć się imię twoje. Przyjdź królestwo twoje.",
      "Chleba naszego powszedniego daj nam na każdy dzień.",
      "A winy nasze nam odpuść, bo i my odpuszczamy każdemu naszemu winowajcy. I nie wódź nas na pokuszenie.",
      "A potem mówił dalej: Któryś z was ma przyjaciela i udaje się do niego o północy z taką prośbą: Przyjacielu, pożycz mi trzy chleby.",
      "Przyjaciel mój będąc w podróży przybył do mnie, a ja nie mam mu co dać.",
      "A tamten odpowiada mu z wnętrza: Daj mi spokój! Drzwi są już zamknięte, a dzieci moje i ja jesteśmy już w łóżku. 11:8 Nie mogę wstać, aby ci coś dać. [Tymczasem tamten nie przestaje pukać.] Powiadam wam: Chociażby nie wstał, aby mu coś dać, dlatego, że jest jego przyjacielem - to przynajmniej z powodu natarczywości jego wstanie i da mu wszystko, czego tamtemu potrzeba.",
      "- - -",
      "Dlatego powiadam wam: Proście, a będzie - wam dane; szukajcie, a znajdziecie; kołaczcie, a otworzy wam.",
      "Bo każdy, kto prosi, otrzymuje; a kto szuka, znajduje; a temu, który kołacze, otworzą.",
      "Któryż ojciec spośród was, gdy go syn poprosi o chleb, da mu kamień? A gdy go poprosi o rybę, czy da mu zamiast ryby węża?",
      "Albo gdy go o jajko poprosi, czy da mu skorpiona?",
      "Jeżeli więc wy, którzy jesteście źli, umiecie swym dzieciom dawać dobre dary, o ileż więcej Ojciec niebieski udzieli Ducha Świętego tym, którzy go o niego proszą!",
      "Pewnego razu wypędzał czarta, który był niemy. Gdy czart ustąpił, niemy przemówił. Ludzie zdumiewali się z tego powodu.",
      "Lecz niektórzy spomiędzy nich mówili' Mocą Beelzebula, księcia czartowskiego, wypędza czartów.",
      "Inni znów chcąc go wystawić na próbę żądali od niego znaku z nieba.",
      "Lecz on, znając ich myśli, rzeki do nich: Wszelkie królestwo, które rozdarte jest niezgodą, rozpada się i dom na dom się wali.",
      "Jeżeli więc i szatan niezgodny jest z samym sobą, jakże może ostać się królestwo jego? Wy powiadacie, że ja wypędzam złe duchy mocą Beelzebula.",
      "Jeżeli ja mocą Beelzebula wypędzam złe duchy, to czyjąż mocą wypędzają go uczniowie wasi? Dlatego oni właśnie będą waszymi sędziami.",
      "Jeśli zaś ja wypędzam złe duchy palcem Bożym, zaiste przyszło już do was królestwo Boże.",
      "Jeżeli mocarz w pełnej zbroi strzeże swego dworu, własność jego jest bezpieczna.",
      "Jeżeli zaś mocniejszy od niego nadejdzie i zwycięży go, zabiera mu całą broń, w której swą nadzieję pokładał, i rozdaje łupy, jakie na nim zdobył.",
      "Kto nie jest ze mną, przeciwko mnie jest; a kto nie zbiera ze mną, rozprasza.",
      "Gdy duch nieczysty opuści człowieka, błąka się po odludnych stepach szukając odpoczynku. A nie znalazłszy go powiada sobie: Powrócę do domu mego, z którego wyszedłem.",
      "Powróciwszy zaś widzi, że dom jest umieciony, i przyozdobiony.",
      "Wtedy idzie, aby zabrać ze sobą siedmiu innych duchów nieczystych, jeszcze gorszych od siebie; i wchodzą, i zamieszkują na stałe. A wówczas ostateczny stan takiego człowieka staje się gorszy od pierwotnego.",
      "Podczas gdy mówił te słowa, pewna niewiasta z ludu podniósłszy głos rzekła do niego: Błogosławione łono, które cię nosiło, i piersi, któreś ssał!",
      "On zaś odpowiedział: Błogosławieni są raczej ci, którzy słuchają słowa Bożego i zachowują je.",
      "Gdy coraz więcej ludzi się zbierało, począł mówić: Pokolenie to jest pokoleniem przewrotnym. Żąda znaku. Lecz nie otrzyma innego znaku jak znak proroka Jonasza.",
      "Podobnie jak Jonasz stał się znakiem dla Niniwitów, tak dla tego pokolenia będzie nim także Syn Człowieczy.",
      "Królowa Południa powstanie w dzień sądu razem z mężami tego pokolenia i potępi ich. Bo ona przyszła z krańców ziemi, aby posłuchać mądrości Salomona - a tu jest coś więcej niż Salomon!",
      "Niniwici powstaną w dzień sądu wraz z tym pokoleniem i potępią je; oni bowiem czynili pokutę na wołanie Jonasza-a tu jest coś więcej niż Jonasz!",
      "Nikt, zapaliwszy światło, nie stawia go w ukryciu ani pod korcem, tylko na świeczniku, żeby ci, co wchodzą, od razu ujrzeli jego blask.",
      "Oko twe jest światłem twego ciała. Jeżeli twe oko jest czyste, to całe ciało twoje jest w światłości. Jeżeli zaś jest chore, to i ciało twoje jest w ciemnościach.",
      "Uważaj więc, żeby światło, które jest w tobie, nie stało się ciemnością.",
      "Jeżeli więc twoje ciało jest całe w jasności i żadna jego cześć w ciemności nie pozostaje, wówczas całe przeniknięte jest światłem, jak wtedy, gdy światło oświeci cię swoim blaskiem.",
      "Kiedy Jezus jeszcze przemawiał, sprosił go pewien faryzeusz na posiłek. Wszedłszy więc zasiadł do stołu.",
      "Faryzeusz widząc, że nie dokonał obmywań przed posiłkiem, zdziwił się.",
      "Pan zaś powiedział mu: Wy, faryzeusze, utrzymujecie w czystości zewnętrzną stronę kielicha i misy, a tymczasem wnętrze wasze przepełnione jest zdzierstwami i nieprawością.",
      "Ludzie obrani z rozumu! Czyż ten, który stworzył to, co jest z zewnątrz, nie stworzył tego, co wewnątrz jest?",
      "Rozdajcie raczej to, co jest wewnątrz, jako jałmużnę, a wszystko stanie się wam czyste.",
      "Lecz biada wam, faryzeusze! Składacie dziesięcinę z mięty, ruty i wszelkiej jarzyny, a sprawiedliwość i miłość Boga nic was nie obchodzi. Te rzeczy trzeba czynić, ale jednocześnie tamtych nie pomijać.",
      "Biada wam, faryzeusze! Lubicie miejsca honorowe w synagogach i chcecie, żeby was pozdrawiano na miejscach publicznych.",
      "Biada wam, bo jesteście jak te groby, których już nie widać, a ludzie, nie wiedząc o tym, chodzą po nich.",
      "Pewien uczony w Zakonie odpowiedział mu: Mistrzu, tymi słowy i nas obrażasz.",
      "On zaś na to: Biada także wam, uczonym w Zakonie! Nakładacie na ludzi ciężary nie do zniesienia, a sami nawet palcem nie dotykacie tych ciężarów.",
      "Biada wam! Wystawiacie grobowce prorokom, a ojcowie wasi pomordowali ich.",
      "Tym sposobem świadczycie o czynach ojców waszych i pochwalacie je: tamci pomordowali ich, wy zaś stawiacie im grobowce.",
      "Dlatego też rzekła Mądrość Boża: Poślę do nich proroków i apostołów; jednych z nich zabiją, innych zaś będą prześladować;",
      "i tak na tym pokoleniu pomszczona będzie krew wszystkich proroków przelana od stworzenia świata:",
      "od krwi Abla do krwi Zachariasza, który został zabity między ołtarzem całopalenia a świątynią. Zaiste, powiadam wam, będzie pomszczona na tym plemieniu!",
      "Biada wam, uczonym w Zakonie! Wzięliście w posiadanie klucz zrozumienia. Sami nie weszliście, a tym, którzy chcieli wejść, broniliście",
      "Gdy stamtąd odszedł, uczeni w Piśmie i faryzeusze zaczęli na niego gwałtownie nastawać i zasypywali go różnymi pytaniami.",
      "Przy tym podstępnie czyhali na niego usiłując podchwycić jakieś słowo z ust jego [aby wytoczyć oskarżenie przeciwko niemu]."
    ],
    [
      "Raz zebrały się tysięczne rzesze ludu, tak że jedni drugim następowali na nogi. Wtedy zaczął mówić najpierw do swych uczniów:",
      "Przede wszystkim strzeżcie się kwasu faryzejskiego, to jest obłudy. Bo nie ma nic ukrytego, co by nie miało wyjść na jaw, ani nic tajnego, o czym by się nie dowiedziano.",
      "Dlatego, cokolwiek powiedzieliście w ciemnościach, w pełnym świetle będzie słyszane; a coście szeptali sobie do ucha w komorach, rozgłaszane będzie z tarasów.",
      "Powiadam wam, przyjaciołom moim: Nie bójcie się tych, którzy mogą zabić ciało, lecz nic więcej uczynić nie potrafią.",
      "Pokażę wam, kogo się bać macie: bójcie się tego, który, zabrawszy życie, ma moc wtrącić do piekła. Tak, powiadam wam, tego się bójcie.",
      "Pięć wróbli sprzedaje się za dwa miedziaki, prawda? A przecież żaden z nich nie jest zapomniany przez Boga.",
      "Wszak każdy włos na głowie waszej jest policzony! A więc nie bójcie się! Więcej przecież znaczycie niż wielka ilość wróbli.",
      "Powiadam wam: Jeśli ktoś wyzna mnie przed ludźmi, także Syn Człowieczy wyzna go przed aniołami Bożymi.",
      "Lecz jeśliby ktoś się mnie zaparł przed ludźmi, i ja zaprę się go przed aniołami Bożymi.",
      "Jeśliby ktoś mówił przeciw Synowi Człowieczemu, otrzyma przebaczenie; lecz kto by bluźnił przeciw Duchowi Świętemu, ten przebaczenia nie dostąpi.",
      "Gdy was wodzić będą do synagog, przed urzędy i władze, nie troszczcie się o to, jak lub co powiecie ku swej obronie lub co mówić macie.",
      "Bo w owej chwili Duch Święty włoży właściwe słowa w usta wasze.",
      "Ktoś spośród ludu odezwał się do niego: Mistrzu, powiedz mojemu bratu, żeby się ze mną podzielił dziedzictwem.",
      "Lecz on odparł: Poczciwy człowieku, któż ustanowił mnie nad wami sędzią lub rozjemcą?",
      "A potem rzekł do innych: Uważajcie i strzeżcie się wszelkiego rodzaju chciwości! Bo niczyje życie nie zależy od obfitości jego dostatków.",
      "Potem opowiedział im przypowieść: Był pewien bogaty człowiek, któremu ziemia wydała obfity plon.",
      "Przemyśliwał więc w duszy swojej: Cóż tu począć? Nie mam przecież gdzie podziać mych plonów. Tak zrobię - powiedział. - Zburzę swoje spichrze i wybuduję większe.",
      "Tam będę mógł pomieścić całe żniwo i dostatki moje.",
      "A potem powiem sobie: Duszo moja, teraz masz wiele dóbr, zebranych na długie lata; odpocznij sobie! Jedz, pij i używaj sobie.",
      "Bóg jednak rzekł do niego: Nierozumny człowieku, jeszcze tej nocy będzie ci życie zabrane! Do kogo należeć będzie wtedy to, coś nagromadził?",
      "Tak dzieje się z tym, kto gromadzi sobie skarby, lecz nie jest bogatym w oczach Bożych.",
      "Potem rzekł do uczniów swoich: Dlatego powiadam wam: nie troszczcie się zbytnio o życie swoje, co jeść będziecie, ani o ciało swoje, czym je przyodziejecie.",
      "Bo życie ważniejsze jest niż pokarm, a ciało ważniejsze niż odzienie.",
      "Przyjrzyjcie się krukom! Nie sieją, nie zbierają plonów, nie mają spiżarni ani spichrza - a Bóg je żywi. Ileż więcej znaczycie wy niż ptaki!",
      "Któż z was zdoła troskliwym zabieganiem przedłużyć swe życie chociażby trochę?",
      "Jeżeli więc nawet drobnych rzeczy zdziałać nie możecie, po cóż troszczycie się tak bardzo o resztę?",
      "Przypatrzcie się liliom! [Jak rosną!] Nie przędą ani nie tkają, a jednak zapewniam was: nawet Salomon w całym przepychu swym nie był tak przyodziany jak jedna z nich.",
      "Jeżeli więc trawę, która dziś jeszcze jest na polu, a jutro już do pieca będzie wrzucona, Bóg tak przybiera, to o ileż więcej was, ludzie małej wiary!",
      "Nie pytajcie się zatem o to, co jeść i co pić będziecie, i niech was niepokój nie ogarnia.",
      "O to wszystko zabiegają narody tego świata, lecz Ojciec wasz wie, że tego potrzebujecie.",
      "Szukajcie raczej [naprzód] królestwa jego [i sprawiedliwości], a [wszystko] to będzie wam przydane.",
      "Nie lękaj się, trzódko mała; bo podobało się Ojcu waszemu dać wam królestwo.",
      "Sprzedawajcie, co posiadacie, i dawajcie z tego jałmużnę. Sprawcie sobie trzosy, które się nie starzeją, skarb w niebie, którego nie ubywa; tam złodziej nie dotrze, a mól nie niszczy.",
      "Bo gdzie jest wasz skarb, tam jest też serce wasze.",
      "Niechaj biodra wasze będą przepasane i światła zapalone [w rękach waszych];",
      "bądźcie jak ludzie, którzy czekają na pana swego wracającego z godów weselnych, aby mu natychmiast drzwi otworzyć, gdy nadejdzie i zakołacze.",
      "Szczęśliwi słudzy, których pan przy swym powrocie zastanie czuwających! Zaprawdę powiadam wam: Przepasze się, każe im zasiąść do stołu i chodząc, sam będzie im usługiwał.",
      "Czy nadejdzie o drugiej, czy o trzeciej straży nocnej i zastanie ich tak - szczęśliwi są!",
      "Rozważcie i to: gdyby wiedział pan domu, o której godzinie nadejdzie złodziej, czuwałby i nie dopuściłby, aby się włamał do jego domu.",
      "Toteż wy także bądźcie gotowi, bo Syn Człowieczy przyjdzie o takiej godzinie, kiedy się nie spodziewacie.",
      "Wtedy zapytał Piotr: Panie, czy ta przypowieść odnosi się tylko do nas, czy do wszystkich?",
      "Pan zaś odrzekł: Któż więc jest tym wiernym i roztropnym szafarzem, którego pan ustanowił nad swą czeladzią, by wydzielał jej żywność we właściwym czasie?",
      "Szczęśliwy ów sługa, jeżeli pan powracając znajdzie go przy tej czynności!",
      "Zaprawdę powiadam wam: Postawi go nad całą majętnością swoją.",
      "Jeżeli zaś ów sługa powie sobie: Pan mój długo jeszcze nie powróci - i jeżeli zacznie bić sługi i służebnice, jeść i pić, i upijać się,",
      "to pan takiego sługi nadejdzie w dniu, kiedy się tego nie spodzieje, i o godzinie, której nie zna, każe go poćwiartować i wyznaczy mu miejsce wśród niewiernych.",
      "A ów sługa, który znając wolę pana swego, niczego nie przygotował i nie postąpił według woli jego, otrzyma wiele plag.",
      "Ten zaś, który nie znając jej zasłużył sobie na chłostę, otrzyma mało plag. Komu wiele dano, od tego zażąda się wiele; a komu wiele powierzono, od tego tym więcej wymagać się będzie.",
      "Przyszedłem ogień rzucić na ziemię i czegóż pragnę więcej jak tego, by już zapłonął?",
      "Lecz przedtem mam być chrztem.ochrzczony - i w jakiej pozostaję udręce, dopóki się to nie spełni!",
      "Czyż myślicie, że przyszedłem pokój nieść ziemi? O nie, powiadam wam - raczej rozdwojenie.",
      "Bo odtąd pięcioro w jednym domu będzie rozdwojonych: troje przeciwko dwojgu i dwaj przeciw trzem.",
      "Ojciec będzie w niezgodzie z synem, a syn z ojcem; matka z córką i córka z matką; teściowa ze swą synową, a synowa z teściową.",
      "Mówił jeszcze do ludu: Gdy ujrzycie na zachodzie ukazującą się chmurę, mówicie zaraz: Deszcz będzie padać - i tak też bywa.",
      "A gdy wiatr wieje od południa, powiadacie: Będzie upał i tak też bywa.",
      "Obłudnicy, znaki na ziemi i niebie potraficie rozpoznawać, więc jakże się dzieje, że czasu obecnego nie rozumiecie?",
      "I dlaczego sami nie poznajecie, co słuszne?",
      "Gdy z twoim przeciwnikiem udajesz się do urzędu, staraj się jeszcze w drodze uwolnić od niego. Bo inaczej on mógłby zawlec cię przed sędziego, sędzia zaś wydać cię dozorcy, a dozorca mógłby wtrącić cię do więzienia.",
      "Powiadam ci: nie wyjdziesz stamtąd, dopóki nie oddasz ostatniego szelążka."
    ],
    [
      "W tym samym czasie przyszli do Jezusa jacyś ludzie donosząc mu o Galilejczykach, których krew Piłat zmieszał z krwią ich ofiar.",
      "Jako odpowiedź powiedział im takie słowa: Czy myślicie, że ci Galilejczycy byli większymi grzesznikami od wszystkich innych Galilejczyków, dlatego że takie nieszczęście na nich spadło?",
      "Bynajmniej, zapewniam was. Lecz jeżeli się nie opamiętacie, wszystkich was czeka podobna zagłada.",
      "Albo czy myślicie, że owych osiemnastu, na których runęła wieża w Siloe zabijając ich, było więcej winnych niż wszyscy pozostali mieszkańcy Jerozolimy?",
      "Bynajmniej, zapewniam was. Lecz jeżeli się nie opamiętacie, wszyscy tak samo zginiecie.",
      "Potem powiedział im taką przypowieść: Pewien człowiek zasadził drzewo figowe w swej winnicy. Potem przyszedł i szukał na nim owoców, lecz nie znalazł.",
      "Rzeki więc do ogrodnika winnicy: Patrz, trzy lata już przychodzę i szukam owoców na tym drzewie figowym, a nie znajduję nic. Wytnij je! Na co ma zajmować ziemię bezużytecznie?",
      "Ale on odrzekł mu: Panie, zostaw je jeszcze na ten rok. Okopię je i obłożę nawozem;",
      "może w przyszłości jeszcze rodzić, a jeśli nie, to je potem wytniesz.",
      "Pewnego szabatu nauczał w jednej synagodze.",
      "A była tam niewiasta, którą już od osiemnastu lat trapiła choroba: chodziła całkiem pochylona i nie mogła się wyprostować zupełnie.",
      "Gdy Jezus ją ujrzał, przywołał ją do siebie i rzekł do niej: Niewiasto, jesteś wolna od swej niemocy,",
      "przy czym włożył na nią swe ręce. W tej chwili wyprostowała się i zaczęła wielbić Boga.",
      "Na to zwierzchnik synagogi oburzył się wielce, że Jezus dokonał tego uzdrowienia w szabat, i rzekł do ludu: Sześć dni przeznaczonych jest na pracę; przychodźcie więc w te dni i każcie się uzdrawiać-a nie w dzień szabatu.",
      "Pan zaś odpowiedział mu: O wy obłudnicy! Czyż każdy z was nie odwiązuje w szabat swego wołu lub osła od żłobu i nie prowadzi go na miejsce, gdzie się bydło poi?",
      "A tej córki Abrahamowej, którą szatan już od osiemnastu lat trzymał w swych pętach, czyż nie należało uwolnić z tych pęt w szabat?",
      "Gdy mówił te słowa, zawstydzili się wszyscy przeciwnicy jego. Natomiast lud cały nie posiadał się z radości z powodu wszystkich wspaniałych czynów, jakich dokonywał.",
      "Potem mówił: Do czego jest podobne królestwo Boże? Z czym mam je porównać?",
      "Podobne jest do ziarnka gorczycznego, które wziął pewien człowiek i zasiał w swym ogrodzie, ono zaś wzrosło i stało się wielkim drzewem, a ptaki niebieskie ścieliły sobie gniazda w jego gałęziach.",
      "I powiedział jeszcze: Do czego mam porównać królestwo Boże?",
      "Podobne jest ono do kwasu, który wzięła niewiasta i zaczyniła w trzech miarach mąki, aż wszystko się zakwasiło.",
      "Tak to szedł przez miasteczka i wioski głosząc swą naukę i zdążał dalej ku Jerozolimie.",
      "Wtedy zapytał go ktoś: Panie, czy tylko mała liczba ludzi się zbawi? A on rzekł doń:",
      "Dołóżcie starań, aby wejść przez ciasną bramę! Zapewniam was, wielu będzie chciało wejść, ale nie będą mogli.",
      "Gdy bowiem pan domu powstawszy zamknie drzwi, wy, stojąc na dworze, zaczniecie do drzwi kołatać i wołać: Panie, otwórz nam! A on odpowie wam: Nie wiem, skąd jesteście.",
      "Wtedy powiecie: Przecież jedliśmy i piliśmy z tobą, a ty nauczałeś na ulicach naszych.",
      "Lecz on oświadczy [wam] : Zapewniam was, nie wiem, skąd jesteście. Odejdźcie ode mnie wszyscy, którzy dopuściliście się nieprawości.",
      "Będzie tam płacz i zgrzytanie zębów, kiedy zobaczycie Abrahama, Izaaka i Jakuba oraz wszystkich proroków w królestwie Bożym, a siebie precz wyrzuconych.",
      "Przyjdą od wschodu i zachodu, od północy i południa i zasiądą do uczty w królestwie Bożym.",
      "Patrzcie, są ostatni, którzy pierwszymi będą, i są pierwsi, którzy będą ostatnimi.",
      "W tej samej chwili nadeszli faryzeusze i powiedzieli mu: Odejdź i uchodź stąd, bo Herod chce cię zabić.",
      "A on rzekł do nich: Idźcie i powiedzcie temu szakalowi: Oto wypędzam czartów i dokonuję uzdrowień dziś i jutro, a trzeciego dnia dopiero stanę u kres.",
      "Lecz dziś, jutro i pojutrze muszę jeszcze odbyć mą drogę, bo niepodobna, aby prorok miał zginąć poza Jerozolimą.",
      "Jeruzalem, Jeruzalem! Zabijasz proroków i kamienujesz tych, którzy są do ciebie posłani! Ileż razy chciałem zebrać twe dzieci wkoło siebie, jak kokosz swe pisklęta pod skrzydła - a wyście nie chcieli. Teraz dom wasz pustkowiem się stanie.",
      "Powiadam wam: Odtąd mnie już nie ujrzycie, aż [nadejdzie czas, gdy] zawołacie: Błogosławiony, który idzie w imię Pańskie!"
    ],
    [
      "Pewnego szabatu poszedł do domu jednego ze znakomitych faryzeuszów na ucztę; a oni śledzili go bacznie.",
      "I oto stanął przed nim jakiś człowiek chory na wodną puchlinę.",
      "Wtedy Jezus zapytał uczonych w Prawie i faryzeuszów: Wolno w szabat uzdrawiać czy nie?",
      "A oni milczeli. Wówczas wziął go za rękę i uzdrowił go, a potem kazał mu odejść.",
      "Do nich zaś powiedział: Jeśli komuś z was wpadnie do cysterny syn albo też wól, czy nie wyciągnie go natychmiast, nawet w szabat?",
      "Nie potrafili mu na to odpowiedzieć.",
      "Spostrzegłszy, jak zaproszeni wyszukiwali sobie pierwsze miejsca, powiedział im następującą przypowieść:",
      "Gdy cię ktoś zaprosi na gody weselne, nie siadaj na pierwszym miejscu. Bo może została zaproszona przez niego osoba znaczniejsza od ciebie,",
      "a wtedy mógłby ten, który was obu zaprosił, przyjść i powiedzieć ci: Ustąp mu miejsca! - a ty wówczas musiałbyś ze wstydem zająć ostatnie miejsce.",
      "Nie, jeżeli cię zaproszono, to idź i usiądź na ostatnim miejscu. Jeżeli wówczas przyjdzie ten, który cię zaprosił, powie ci: Przyjacielu, przesiądź się wyżej! - a ciebie spotka zaszczyt wobec wszystkich współbiesiadników.",
      "Bo kto się wywyższa, będzie poniżony, a kto się uniża, będzie wywyższony.",
      "Do tego zaś, który go zaprosił, rzekł: Gdy urządzasz śniadanie lub obiad, to nie zapraszaj swych przyjaciół ani braci, krewnych ani bogatych sąsiadów, bo oni także cię zaproszą i odpłacą ci.",
      "- - -",
      "a będziesz szczęśliwy, bo oni nie mają ci czym odpłacić; za to otrzymasz zapłatę przy zmartwychwstaniu sprawiedliwych.",
      "Jeden ze współbiesiadników usłyszawszy te słowa rzekł do niego: Błogosławiony, kto zasiądzie do uczty w królestwie Bożym!",
      "Na to powiedział mu: Pewien człowiek wydał wielką ucztę i zaprosił na nią licznych gości.",
      "Kiedy nadeszła pora na ucztę, wysłał sługę swego, by oznajmił zaproszonym: Chodźcie, bo [wszystko] już gotowe.",
      "Natychmiast jednak zaczęli się wszyscy jednomyślnie wymawiać. Pierwszy rzekł mu: Kupiłem sobie pole, muszę pójść i obejrzeć je. Proszę cię, miej mnie za wytłumaczonego.",
      "Inny powiedział: Zakupiłem pięć par wołów i wybieram się, aby je wypróbować. Proszę cię, miej mnie za wytłumaczonego.",
      "Inny znów powiedział: Żonę pojąłem; dlatego nie mogę przyjść.",
      "Sługa wróciwszy oznajmił to swemu panu. Wtedy pan domu rozgniewał się i rzekł do sługi: Wyjdź szybko na ulice i zaułki miasta i przyprowadź tu żebraków i kaleki, ślepych i chromych!",
      "Panie - rzekł sługa - stało się, jak rozkazałeś, ale jest jeszcze miejsce.",
      "Wtedy rzekł pan do sługi: Idź więc na drogi i opłotki i przymuszaj wszystkich, żeby weszli, aby dom mój się zapełnił.",
      "Bo powiadam wam: Żaden z tych, którzy byli zaproszeni, nie zakosztuje uczty mojej.",
      "Wraz z Jezusem chodziły tłumy ludzi. Pewnego razu obróciwszy się rzekł do nich:",
      "Jeżeli kto przychodzi do mnie, ale nie żywi mniejszej miłości do ojca swego, do matki, żony, dzieci, braci i sióstr, a nawet do życia własnego niż do mnie, nie może być uczniem moim.",
      "A kto nie dźwiga krzyża swego i nie idzie za mną, także nie może być uczniem moim.",
      "Jeżeli ktoś z was ma zamiar wybudować wieżę, czyż wpierw nie siada i nie oblicza koniecznych wydatków, czy starczy mu na jej wykończenie?",
      "Bo gdyby założył fundament, a potem nie mógł doprowadzić budowy do końca, wszyscy, którzy na to patrzyli, naśmiewaliby się z niego i mówiliby:",
      "Ten człowiek zabrał się do budowy, ale nie potrafi jej wykończyć.",
      "Albo gdy jakiś król zamierza prowadzić wojnę z innym królem, czyż nie siada wpierw i nie obmyśla, czy potrafi w dziesięć tysięcy zmierzyć się z tym, który ciągnie przeciwko niemu w dwadzieścia tysięcy?",
      "A jeżeli tego nie potrafi, to wysyła poselstwo, gdy tamten jest jeszcze daleko, i prosi go o pokojowe porozumienie.",
      "Tak samo żaden z was, jeśli nie wyrzeknie się wszystkiego, co posiada, nie może być uczniem moim.",
      "Dobrą rzeczą jest sól. Gdy jednak sól moc swą utraci, czymże będzie można smak jej przywrócić?",
      "Nie przyda się ani do gleby, ani na nawóz. Wyrzuca się ją precz. Kto ma uszy zdolne słuchać, niechaj słucha."
    ],
    [
      "Trzymali się blisko niego różni celnicy i grzesznicy, aby go słuchać.",
      "Z tego powodu faryzeusze i uczeni w Piśmie szemrali mówiąc: On dopuszcza do siebie grzeszników i zasiada z nimi do stołu.",
      "Wówczas powiedział im taką przypowieść:",
      "Jeżeli kto z was ma sto owiec, a straci jedną, czyż nie zostawi na pustkowiu dziewięćdziesięciu dziewięciu i nie pójdzie za utraconą, aż ją odnajdzie?",
      "Gdy zaś ją odnajdzie, bierze ją z radością na ramiona,",
      "a potem, gdy wróci do domu, sprasza swych przyjaciół i sąsiadów i mówi do nich: Radujcie się ze mną, bo odnalazłem swoją owcę, która się zabłąkała.",
      "Powiadam wam: Większa będzie w niebie radość 2 powodu jednego grzesznika, który się nawróci, niż z dziewięćdziesięciu dziewięciu sprawiedliwych, którzy pokuty nie potrzebują.",
      "Któraż niewiasta mająca dziesięć drachm, jeżeli zgubi jedną, nie zapali świecy, nie wymiecie domu i nie będzie szukać starannie, aż ją odnajdzie?",
      "A gdy ją odnajdzie, zwołuje swe przyjaciółki i sąsiadki i mówi im: Radujcie się ze mną, bo znalazłam drachmę, którą zgubiłam.",
      "Taka sama radość, zapewniam was, panuje wśród aniołów Bożych z powodu jednego pokutującego grzesznika.",
      "Potem mówił dalej: Był pewien człowiek, który miał dwóch synów.",
      "Młodszy z nich rzekł do ojca: Ojcze, daj mi część majątku, która na mnie przypada. On zaś podzielił majątek między nich.",
      "Po kilku dniach młodszy syn zebrawszy wszystko udał się w podróż do dalekiej krainy. Tam roztrwonił cały swój majątek prowadząc życie rozrzutne.",
      "Gdy już wszystko roztrwonił, nastał w owej krainie straszny głód, a on zaczął cierpieć niedostatek.",
      "Poszedł więc w służbę do pewnego obywatela owej krainy, a ten posłał go na swe pastwiska, aby pasł wieprze.",
      "Byłby rad zaspokoić głód łupinami, które wieprze żarły - lecz nikt mu ich nie chciał dać.",
      "Opamiętawszy się więc rzekł: Iluż najemników ojca mego ma chleba pod dostatkiem, a ja tu ginę z głodu!",
      "Wstanę i pójdę do ojca mego, i powiem mu: Ojcze, zgrzeszyłem przeciw niebu i przeciw tobie;",
      "nie jestem już godny zwać się synem twoim: uważaj mnie za jednego ze swych najemników.",
      "Powstał więc i udał się do ojca swego. Był jeszcze daleko, gdy ujrzał go ojciec. Wzruszony wybiegł mu naprzeciw, rzucił mu się na szyję i uściskał go.",
      "A syn rzekł do niego: Ojcze, zgrzeszyłem przeciw niebu i przeciw tobie, nie jestem już godny zwać się synem twoim.",
      "Lecz ojciec rozkazał sługom swoim: Przynieście natychmiast najlepszą szatę i ubierzcie go; włóżcie mu pierścień na palec i sandały na nogi.",
      "Przyprowadźcie tuczne cielę i zabijcie je. Będziemy ucztować i weselić się.",
      "Bo ten syn mój był już umarły, a teraz powrócił do życia; zaginął, a teraz się odnalazł. I tak zaczęli wesoło ucztować.",
      "A starszy syn jego był właśnie na polu. Gdy więc wracając znalazł się blisko domu, doszła do uszu jego muzyka i tańce.",
      "Wtedy przywołał do siebie jednego ze sług i zapytał, co to ma znaczyć.",
      "Twój brat powrócił - odrzekł mu - więc ojciec twój kazał zabić tuczne cielę, ponieważ go zdrowego odzyskał.",
      "Na to oburzył się i nie chciał wejść do domu, aż ojciec jego musiał wyjść, aby go prosić.",
      "Lecz on odpowiedział ojcu: Patrz, tyle łat już ci służę i jeszcze nigdy nie przekroczyłem twego rozkazu, a mimo to nie darowałeś mi nigdy jeszcze koźlęcia, żebym mógł sobie wraz z mymi przyjaciółmi urządzić wesołą biesiadę.",
      "Ale zaledwie wrócił ten twój syn, który roztrwonił twój majątek w towarzystwie kobiet lekkich obyczajów, natychmiast kazałeś dla niego zabić tuczne cielę.",
      "A ojciec mu odrzekł: Synu drogi, ty jesteś zawsze ze mną i wszystko, co moje, do ciebie także należy.",
      "Trzeba jednak było urządzić ucztę i radować się, bo ten brat twój umarły był, a powrócił do życia, zaginął, a odnalazł się."
    ],
    [
      "Potem mówił znów do uczniów swoich: Był pewien bogaty człowiek; miał on włodarza, którego oskarżono przed nim, że trwoni jego majątek.",
      "Kazał go więc przywołać i rzekł do niego: Cóż to słyszę o tobie? Zdaj sprawę z twego włodarstwa! Nie będziesz go już bowiem mógł dłużej sprawować.",
      "Wówczas włodarz pomyślał sobie: Cóż ja pocznę, skoro pan mój włodarstwo mi odbiera? Nie mam sił, żeby kopać, a żebrać się wstydzę.",
      "Wiem już, co zrobię, aby mnie przyjęli do domów swoich, gdy będę złożony z włodarstwa.",
      "Przywołał więc dłużników pana swego, każdego z osobna. I zapytał pierwszego: Ile winieneś memu panu?",
      "A ten mu odrzekł: Sto baryłek oliwy. Bierz swój zapis - powiedział mu - siadaj i napisz szybko: pięćdziesiąt.",
      "Potem zwrócił się do drugiego z pytaniem: A ty ile jesteś winien? Odrzekł mu: Sto korców pszenicy. Powiedział mu: Bierz swój zapis i napisz: osiemdziesiąt.",
      "A Pan wyraził się z uznaniem o tym niesprawiedliwym włodarzu tymi słowy: Roztropnie sobie postąpił! Bo w ogóle synowie tego świata są roztropniejsi od synów światłości w stosunkach z innymi ludźmi tego samego co oni pokroju.",
      "A ja ze swej strony powiadam wam także: Czyńcie sobie przyjaciół przez tę nieprawą mamonę, aby oni was przyjęli do wiecznych przybytków, gdy mamona straci już wszelkie znaczenie.",
      "Kto wierny jest w najdrobniejszej rzeczy, i w większej wierny będzie; a kto nieprawy jest w najdrobniejszej rzeczy, ten i w większej nieprawy bywa.",
      "Jeżeli nie wykazaliście wierności w rozporządzaniu nieprawą mamoną, to któż powierzy wam prawdziwe dobro?",
      "A jeżeli nie potrafiliście być wiernymi w szafowaniu dobrami, które są wam obce - jakże ma wam wówczas ktoś powierzyć to, co stanowi własność waszą?",
      "Żaden sługa nie może dwom panom służyć: albo jednego nie miłuje, a drugiego miłością darzy, albo do jednego przystanie, a drugiego zaniedba. Nie możecie równocześnie służyć Bogu i mamonie.",
      "A faryzeusze, którzy bardzo lubili pieniądze, przysłuchiwali się temu wszystkiemu i szydzili sobie z niego.",
      "Wtedy rzekł do nich Przed ludźmi możecie przybierać pozory sprawiedliwych, lecz Bóg zna serca wasze. Bo co ludziom wzniosłe się wydaje, jest obrzydliwością w oczach Bożych.",
      "Zakon i Prorocy sięgają aż do Jana. Od tej pory rozbrzmiewa Dobra Nowina o królestwie Bożym i każdy zadaje sobie gwałt, aby wejść do niego.",
      "Lecz prędzej przeminie niebo i przeminie ziemia, niżby przepaść miała choć jedna kreska z Prawa.",
      "Kto opuszcza swą żonę i inną bierze, dopuszcza się cudzołóstwa; a kto poślubił opuszczoną przez męża, również cudzołoży.",
      "Był bogacz, który przyodziewał się w purpurę i bisior i dzień w dzień ucztował wesoło i wystawnie.",
      "Przed jego drzwiami leżał żebrak imieniem Łazarz, cały pokryty wrzodami.",
      "Jak chętnie byłby nasycił się tym, co spadało ze stołu bogacza! [Lecz nikt mu nic nie podał], a tylko psy przychodziły i lizały rany jego.",
      "W końcu żebrak umarł, a aniołowie przenieśli go na łono Abrahama. Umarł także bogacz i został pochowany.",
      "Będąc w piekle i cierpiąc męki podniósł oczy ku górze i ujrzał z daleka Abrahama, a Łazarza przy boku jego.",
      "Zawołał głośno: Ojcze Abrahamie, ulituj się nade mną i poślij Łazarza, niech umoczy koniec palca w wodzie i zwilży mój język, bo cierpię wielkie męki w tym płomieniu.",
      "Abraham odrzekł: Wspomnij, synu, że za życia wiodło ci się dobrze, a Łazarzowi w równej mierze źle; teraz jest na odwrót: on doznaje tu pociechy, ty zaś cierpisz męki.",
      "A w dodatku bezdenna przepaść zieje między nami a wami, tak że nikt nie może stąd przejść do was ani nikt stamtąd do nas, choćby chciał.",
      "Proszę cię zatem, ojcze - rzekł tamten - poślij go do mego rodzinnego domu;",
      "mam bowiem jeszcze pięciu braci - niech ich ostrzeże, żeby oni także nie dostali się na to miejsce męki.",
      "Abraham zaś odrzekł: Mają Mojżesza i Proroków, niech ich słuchają!",
      "O nie, ojcze Abrahamie - odpowiedział - lecz gdyby ktoś z krainy zmarłych udał się do nich, to nawrócą się.",
      "Na to odrzekł mu: Jeżeli nie słuchają Mojżesza i Proroków, to nawet gdyby ktoś powstał z martwych, także nie dadzą się przekonać."
    ],
    [
      "Powiedział także uczniom swoim: Niepodobna, żeby zgorszenia nie miały przyjść, lecz biada temu, przez którego przychodzą!",
      "Lepiej by mu było, gdyby mu zawieszono kamień młyński na szyi i wrzucono go w morze, niż żeby miał zgorszyć jednego z tych najmniejszych.",
      "Miejcie się na baczności!",
      "Jeżeli twój brat [ci] uchybi, to zgań mu to i jeżeli żałuje, daruj mu. A chociażby siedem razy na dzień ci uchybił i wracał do ciebie siedem razy wyznając: Żal mi tego - daruj mu.",
      "Apostołowie prosili Pana : Spraw, żeby wiara nasza stała się większa.",
      "Pan zaś odrzekł: Jeżeli macie rzeczywiście wiarę tak wielką jak ziarnko gorczyczne i rozkażecie temu drzewu morwowemu: Wyrwij się z korzeniem i przesadź się w morze! - to usłucha was.",
      "Któż z was do oracza lub pasterza, który służy u niego, powie, gdy ten wraca z pola: Pospiesz się i siadaj do stołu?",
      "Czyż nie powie mu raczej: Przygotuj mi wieczerzę, przepasz się i usługuj mi, aż zjem i wypiję; potem możesz zabrać się do jedzenia i picia?",
      "Czy będzie może poczuwał się do wdzięczności wobec sługi za to, że wykonał to, co mu polecił? [Nie sądzę.]",
      "Tak i wy: gdy uczyniliście wszystko, co wam rozkazano, mówcie: Jesteśmy sługami nieużytecznymi; wypełniliśmy jedynie naszą powinność.",
      "Podczas swej drogi do Jerozolimy musiał przechodzić między Samarią i Galileją.",
      "Gdy wchodził do jakiejś osady, wybiegło mu naprzeciw dziesięciu trędowatych. Stanęli z daleka",
      "i wołali głośno: Jezusie, Mistrzu, zmiłuj się nad nami!",
      "Ujrzawszy ich rzekł: Idźcie i pokażcie się kapłanom! A gdy tam szli, zostali oczyszczeni.",
      "Jeden z nich spostrzegłszy, że jest uzdrowiony, zawrócił z drogi wielbiąc Boga na cały glos",
      "i upadłszy na twarz do stóp jego dziękował mu. A był to Samarytanin.",
      "Jezus zaś rzekł: Czyż nie dziesięciu zostało oczyszczonych? Gdzież więc jest dziewięciu?",
      "Nie znalazł się żaden, który by się wrócił i chwałę oddał Bogu, tylko ten cudzoziemiec?",
      "Potem rzekł do niego: Powstań i idź! Uzdrowiła cię twoja wiara.",
      "Zapytany przez faryzeuszów, kiedy nadejdzie królestwo Boże, odrzekł im: Królestwo Boże nie przychodzi w sposób dostrzegalny;",
      "i nie będzie można powiedzieć: Oto tu jest, oto tam. Królestwo Boże bowiem jest już wśród was. Potem mówił do swych uczniów:",
      "Nastaną czasy, kiedy zapragniecie ujrzeć choć jeden z dni Syna Człowieczego -",
      "a nie zobaczycie go; a gdyby wam powiedziano: Oto tu jest albo tam nie ruszajcie się z miejsca i nie biegajcie za nim!",
      "Bo jak błyskawica błyska od jednego krańca nieba aż po drugi, tak będzie też z Synem Człowieczym w dniu jego.",
      "Wpierw jednak musi dużo wycierpieć i być odrzuconym przez to plemię.",
      "Tak jak działo się za dni Noego, tak będzie też w dniach Syna Człowieczego:",
      "jedli i pili, żenili się i za mąż wydawali aż do dnia, w którym Noe wszedł do korabia, a wtedy nadszedł potop i wytracił wszystkich.",
      "Podobnie działo się w czasach Lota: jedli i pili, kupowali i sprzedawali, sadzili i budowali.",
      "A w dniu, kiedy Lot wyszedł z Sodomy, padał ogień i siarka z nieba wytracając wszystkich.",
      "Tak samo będzie w tym dniu, w którym Syn Człowieczy się objawi.",
      "Kto w tym dniu będzie na tarasie domu, a rzeczy swe jeszcze w domu pozostawi, niechaj nie schodzi, aby je zabrać. A kto będzie na polu, niechaj nie wraca.",
      "Wspomnijcie na żonę Lota!",
      "Kto by się starał życie swe zachować, utraci je. A kto je zatraci, uchowa je.",
      "Powiadam wam: Będą dwaj owej nocy na jednym łożu: jeden będzie zabrany, a drugi pozostawiony.",
      "Dwie niewiasty będą razem mełły: jedna będzie zabrana, a druga pozostawiona. [Dwóch będzie na polu: jeden będzie zabrany, a drugi pozostawiony.]",
      "Zapytali go: Gdzie, Panie?",
      "A on im odrzekł: Gdzie jest padlina, tam się i sępy zbiorą."
    ],
    [
      "Potem pouczył ich w przypowieści, że powinni modlić się ustawicznie i nie zniechęcać się.",
      "Rzekł: W pewnym mieście żył sędzia, który Boga się nie bał, a o ludzi nie dbał.",
      "W tym samym mieście żyła też wdowa. Ta przychodziła do niego z prośbą: Wet mnie w obronę przed moim przeciwnikiem.",
      "Przez długi czas nie chciał nic o tym wiedzieć, lecz potem powiedział sobie: Chociaż Boga się nie boję i o ludzi nie dbam,",
      "wezmę jednak tę wdowę w obronę, ponieważ mi się naprzykrza, bo w końcu przyjdzie i spoliczkuje mnie.",
      "A potem zakończył Pan w ten sposób: Słuchajcie, co powiedział ten niesprawiedliwy sędzia!",
      "A Bóg nie miałby wziąć w obronę swych wybranych, którzy wołają do niego dniem i nocą, choć zwleka nawet z ich sprawą?",
      "Zapewniam was: rychło weźmie ich w obronę. Ale czy znajdzie wiarę na ziemi Syn Człowieczy, gdy przyjdzie?",
      "Pewnym ludziom, którzy zbytnio ufali w sobie i siebie mieli za sprawiedliwych, a innymi pomiatali, powiedział taką przypowieść:",
      "Dwóch ludzi udało się do świątyni na modlitwę. Jeden był faryzeuszem, a drugi celnikiem.",
      "Faryzeusz stojąc tak modlił się w duszy: Boże, dziękuję ci, że nie jestem jak inni ludzie, drapieżcy, nieprawi, cudzołożnicy, albo jak choćby ten celnik.",
      "Dwa razy na tydzień poszczę i składam dziesięcinę ze wszystkiego, co zarabiam.",
      "Celnik zaś, pozostawszy z daleka, nie śmiał nawet oczu podnieść w niebo, ale bił się w piersi i modlił się: Boże, bądź miłościw mnie grzesznemu!",
      "Powiadam wam: ten wrócił do domu swego usprawiedliwiony, inaczej niż tamten. Bo kto się wywyższa, będzie poniżony, a kto się poniża, będzie wywyższony.",
      "Przynoszono do niego nawet małe dzieci, aby ich dotknął. Uczniowie spostrzegłszy to gromili ich.",
      "Jezus jednak - przywołał dzieci do siebie i rzekł: Dozwólcie dzieciom przyjść do mnie i nie wzbraniajcie im; bo do tych, którzy im są podobni, należy królestwo Boże.",
      "Zaprawdę powiadam, kto nie przyjmuje królestwa Bożego jak dziecko, nie wejdzie do niego.",
      "Pewien dostojnik zapytał go: Dobry Mistrzu, co mam czynić, aby dostąpić żywota wiecznego?",
      "Jezus odpowiedział mu: Dlaczego nazywasz mnie dobrym? Nikt nie jest dobry, tylko jeden Bóg.",
      "Znasz przecież przykazania: Nie cudzołóż, nie zabijaj, nie kradnij, nie dawaj fałszywego świadectwa, czcij ojca twego i matkę twoją.",
      "Tamten odrzekł: Tego wszystkiego przestrzegam od młodości.",
      "Jezus usłyszawszy to rzekł: Jednego ci jeszcze brak: sprzedaj wszystko, co masz, i rozdaj ubogim, a będziesz miał skarb w niebie; potem przyjdź i idź za mną!",
      "A on na te słowa wielce posmutniał, bo był bardzo bogaty.",
      "Jezus widząc go [tak zasmuconym] rzekł: Jak trudno wejść do królestwa Bożego tym, którzy mają pieniądze!",
      "Łatwiej przejdzie wielbłąd przez ucho igielne, niż bogacz wejdzie do królestwa Bożego.",
      "Ci, co to słyszeli, zapytali Któż tedy może być zbawiony?",
      "A on im odrzekł: Co niemożliwe jest dla ludzi, możliwe jest dla Boga.",
      "Wtedy odezwał się Się Piotr: Oto opuściliśmy całe nasze mienie i poszliśmy za tobą.",
      "A on odrzekł im: Zaprawdę powiadam wam: Nie ma takiego, który by dla królestwa Bożego opuścił dom swój, żonę, braci, rodziców lub dzieci",
      "i nie otrzymał wielokrotnie więcej na tym świecie, a w przyszłym wieku - żywota wiecznego.",
      "Przywoławszy Dwunastu do siebie rzekł do nich: Oto idziemy do Jerozolimy. Tam spełni się wszystko, Co napisali prorocy o Synu Człowieczym.",
      "Będzie wydany poganom; wyszydzą go, sponiewierają i oplują.",
      "Potem ubiczują go i zabija. Lecz trzeciego dnia zmartwychwstanie.",
      "Oni jednak nic z tego nie zrozumieli; słowa te pozostały dla nich zagadką i nie wiedzieli, o czym mówi.",
      "Gdy zbliżał się do Jerycha, siedział przy, drodze pewien ślepiec żebrząc.",
      "Słysząc przechodzącą rzeszę pytał, co to znaczy.",
      "Odpowiedziano mu, że przechodzi Jezus Nazareński.",
      "Wtedy zawołał: Jezusie, synu Dawida, ulituj się nade mną!",
      "Ludzie, którzy go mijali, gromili go i kazali mu milczeć. Lecz on wołał tym głośniej Synu Dawida, ulituj się nade mną!",
      "Wtedy przystanął Jezus i kazał go przyprowadzić do siebie. A gdy się zbliżył, zapytał go:",
      "Czego żądasz ode mnie? Odpowiedział: Panie, abym przejrzał!",
      "A Jezus powiedział do niego: Przejrzyj, wiara twa cię uzdrowiła.",
      "Przejrzał natychmiast i poszedł za nim wielbiąc Boga. A lud cały, który na to patrzył, oddal chwałę Bogu."
    ],
    [
      "Przybywszy do Jerycha szedł przez miasto.",
      "Był tam mąż imieniem Zacheusz, zwierzchnik celników, a był to człowiek bogaty.",
      "Pragnął on zobaczyć Jezusa i dowiedzieć się, kto to jest, lecz nie mógł z powodu wielkiego natłoku; był bowiem niskiego wzrostu.",
      "Dlatego pobiegł naprzód i wspiął się na drzewo sykomory, aby go ujrzeć, bo miał tamtędy przechodzić.",
      "Przybywszy na to miejsce spojrzał Jezus w górę i rzekł do niego: Zacheuszu, zejdź zaraz, bo dziś muszę się zatrzymać w twoim domu.",
      "Zeszedł więc spiesznie i przyjął go z radością.",
      "Lecz wszyscy, którzy na to patrzyli, szemrali mówiąc: Przyjął gościnę u grzesznika.",
      "Zacheusz zaś podszedł do Pana i rzekł: Panie, połowę mego mienia chcę dać ubogim; a jeżeli wyrządziłem komuś krzywdę, to oddam mu w czwórnasób.",
      "A Jezus rzekł do niego: Dziś zstąpiło na ten dom zbawienie; bo i ten tutaj jest synem Abrahama.",
      "Albowiem Syn Człowieczy przyszedł, żeby szukać i zbawić to, co zaginęło.",
      "Ponieważ był blisko Jerozolimy, a ludzie mniemali, że królestwo Boże niebawem musi się ukazać, powiedział jeszcze tym samym słuchaczom przypowieść.",
      "Rzekł mianowicie Pewien człowiek szlachetnego rodu wybierał się do dalekiego kraju, aby zdobyć sobie godność królewską i potem wrócić.",
      "Kazał więc przywołać do siebie swych dziesięciu sług i wręczył im dziesięć min srebra mówiąc im: Obracajcie tymi pieniędzmi, dopóki nie powrócę.",
      "Lecz współobywatele jego byli do niego wrogo nastawieni; dlatego posłali za nim poselstwo i kazali powiedzieć: Nie chcemy, żeby ten królował nad nami.",
      "Gdy jednak mimo to uzyskał tron królewski i powrócił, kazał zaraz przywołać sługi, którym powierzył pieniądze, aby się dowiedzieć, ile kto zarobił.",
      "Pierwszy przyszedł i rzekł: Panie, mina twoja przysporzyła jeszcze dziesięć min.",
      "A on mu odrzekł: Dobrze, prawy sługo; ponieważ byłeś wierny w małym, otrzymasz władzę nad dziesięcioma miastami.",
      "Drugi przyszedł i rzekł: Panie, mina twoja przysporzyła jeszcze pięć min.",
      "I temu odpowiedział: Ty także stać będziesz na czele pięciu miast.",
      "Przyszedł jeszcze inny i rzekł: Panie, oto tu jest twoja mina srebra. Przechowałem ją zawiniętą w chusteczkę.",
      "Bałem się bowiem ciebie, gdyż jesteś srogim człowiekiem: zbierasz zyski tam, gdzieś nie zrobił wkładu, i żniesz to, czegoś nie zasiał.",
      "Odrzekł mu: Na podstawie twoich własnych słów potępiam cię, zły sługo. Wiedziałeś, że jestem człowiekiem srogim: że zbieram zyski tam, gdzie nie zrobiłem wkładu, i że żnę tam, gdziem nie posiał.",
      "Dlaczego więc nie dałeś moich pieniędzy do banku, abym po powrocie mógł je podjąć wraz z zyskiem?",
      "Potem rzekł do tych, którzy przy nim stali: Zabierzcie mu minę i dajcie ją temu, który ma dziesięć min.",
      "A oni odparli: Panie, ten ma już dziesięć min. -",
      "Powiadam wam: każdemu, kto już ma, będzie jeszcze dodane [żeby opływał]; a temu, kto nie ma, odbiorą nawet to, co posiada.",
      "A tych wrogów moich, którzy nie chcieli, abym nad nimi panował, przyprowadźcie tu i wytraćcie ich w oczach moich.",
      "Po tych słowach poszedł dalej zdążając ku Jerozolimie.",
      "Gdy przybliżył się do Betfage i Betanii oraz ku górze zwanej Oliwną, wysłał dwóch spośród swoich uczniów",
      "z takim poleceniem: Idźcie do wsi, która leży przed nami. Zaraz przy wejściu znajdziecie uwiązane oślę, na którym nikt dotąd nie siedział, odwiążcie je i przyprowadźcie.",
      "A gdyby was kto zapytał, dlaczego je odwiązujecie, to odpowiedzcie: Pan go potrzebuje.",
      "Poszli więc ci, których wysłał, i znaleźli tak, jak powiedział.",
      "Gdy odwiązywali oślę, zapytali ich właściciele jego: Czemu odwiązujecie oślę?",
      "Odpowiedzieli: Pan go potrzebuje.",
      "Tak więc przyprowadzili je do Jezusa, narzucili swe szaty na oślę, a Jezusa na wierzchu posadzili.",
      "Kiedy zaś jechał, ludzie rozścielali swe szaty na drodze.",
      "A gdy zbliżał się do stoku Góry Oliwnej, cała rzesza uczniów jego zaczęła wielkim głosem radośnie wielbić Boga za wszystkie te cuda, na które patrzyli.",
      "Wołali Błogosławiony król, który przybywa w imię Pańskie! Pokój na niebie i chwała na wysokości! (Ps 117, 26).",
      "Niektórzy faryzeusze odezwali się spośród tłumu do niego: Mistrzu, zgań to swym uczniom!",
      "Lecz on odpowiedział im: Powiadam wam: jeżeli oni będą milczeć, kamienie wołać będą.",
      "Gdy się przybliżyli, ujrzał miasto, zapłakał nad nim",
      "i rzekł: O, gdybyś i ty poznało w owym dniu, co służy twemu dobru, a teraz zakryte jest przed oczyma twymi!",
      "Przyjdą na ciebie dni, gdy nieprzyjaciele twoi wałem cię otoczą, oblegną cię i zewsząd cię ścisną.",
      "Ciebie i dzieci twe, które będą za tymi murami, powalą na ziemię i nie pozostawią w tobie kamienia na kamieniu, ponieważ nie poznałoś czasu, w którym Bóg przyszedł do ciebie z łaską i zbawieniem.",
      "Potem wszedł na podwórzec świątynny i wypędził tych, którzy [kupowali i] sprzedawali.",
      "Mówił do nich: Napisano: 'Dom mój jest domem modlitwy' (Iz 56, 7). A wy zrobiliście z niego jaskinię zbójców.",
      "Codziennie nauczał na podwórcu świątynnym. Arcykapłani, uczeni w Piśmie, a także starsi ludu nastawali na życie jego.",
      "Lecz nie wiedzieli, co począć, bo cały lud słuchał go z zapartym tchem."
    ],
    [
      "Któregoś dnia, gdy na podwórcu świątynnym nauczał lud i głosił Dobrą Nowinę, zbliżyli się do niego arcykapłani i uczeni w Piśmie wraz ze starszymi",
      "i zapytali go: Powiedz nam: Mocą jakiej władzy działasz? Kto udzielił ci tej władzy?",
      "A Jezus odrzekł im: Ja także zadam wam pytanie. Powiedzcie mi:",
      "Czy chrzest Janowy pochodził z nieba, czy też od ludzi?",
      "Zastanawiali się więc: Jeżeli powiemy: Z nieba - to on postawi nam zarzut: Dlaczego w takim razie nie uwierzyliście mu?",
      "A jeżeli powiemy: Od ludzi - to wszystek lud ukamienuje nas, bo jest przeświadczony, że Jan jest prorokiem.",
      "Odpowiedzieli zatem, że nie wiedzą, skąd pochodzi.",
      "A Jezus rzekł im: To i ja wam nie powiem, mocą jakiej władzy działam.",
      "Potem opowiedział ludowi taką przypowieść: Pewien człowiek zasadził winnicę, wydzierżawił ją rolnikom i wyjechał na czas dłuższy.",
      "Gdy nadeszła odpowiednia pora, posłał sługę do rolników, aby mu oddali jego część z plonów winnicy. Lecz rolnicy zbili go i przegnali z próżnymi rękoma.",
      "Posłał więc jeszcze innego sługę, lecz oni także go zbili, zelżyli i odesłali z próżnymi rękoma.",
      "Na to posłał jeszcze trzeciego; oni zaś zbili go także aż do krwi i wyrzucili go.",
      "Wtedy rzekł pan winnicy: Cóż mam czynić? Poślę mego syna umiłowanego: tego przynajmniej uszanują.",
      "Lecz gdy go rolnicy ujrzeli, zaczęli się między sobą naradzać: Ten jest dziedzicem. Zabijmy go, a dziedzictwo nam przypadnie.",
      "Wyrzucili go więc poza winnicę i zamordowali. Co teraz uczyni z nimi pan winnicy?",
      "Przyjdzie i wytraci tych rolników, a winnicę da innym. Słysząc to zawołali: Niech się tak nie stanie!",
      "On zaś spojrzał na nich i rzekł: Cóż więc oznaczają te słowa Pisma: 'Kamień, który odrzucili budujący, stał się kamieniem węgielnym' (Ps 117, 22)?",
      "Kto padnie na ten kamień, rozbije się; a na kogo kamień padnie, tego zmiażdży.",
      "Uczeni w Piśmie i arcykapłani zrozumieli, że tę przypowieść powiedział dla nich; dlatego chcieli jeszcze w tej samej godzinie pochwycić go, lecz bali się ludu.",
      "Śledzili go bacznie i wysłali szpiegów, którzy obłudnie mieli udawać, że są obrońcami sprawiedliwości - aby go na jakimś słowie podchwycić. Chcieli go potem wydać namiestnikowi, który miał władzę i moc.",
      "Zapytali go więc: Mistrzu, wiemy, że twoje słowo i twa nauka są prawe i że nie starasz się o niczyje względy, lecz uczysz drogi Bożej według prawdy.",
      "Czy wolno nam płacić podatek cesarzowi, czy nie?",
      "A on przejrzawszy ich złośliwą przebiegłość rzekł do nich: [Dlaczego mnie kusicie?]",
      "Pokażcie mi denara! Czyj ma wizerunek i napis? A oni odpowiedzieli: Cesarza.",
      "Wtedy odpowiedział im: Oddajcie więc, co jest cesarskie, cesarzowi, a co Boże, Bogu.",
      "Tak więc nie zdołali podchwycić go na jakimś słowie wobec ludu; zdumieni jego odpowiedzią, zamilkli.",
      "Potem przyszli niektórzy saduceusze, ci mianowicie, którzy twierdzą, że nie ma zmartwychwstania, i zadali mu takie pytanie:",
      "Mistrzu, Mojżesz przepisał nam: 'Jeżeli ktoś umrze bezdzietnie pozostawiając żonę, wówczas jego brat ma pojąć tę wdowę i spłodzić potomstwo swemu bratu' (Pwt 25, 5).",
      "Otóż było siedmiu braci. Pierwszy pojął żonę, ale umarł bezdzietnie.",
      "Wtedy wziął ją za żonę drugi [ale umarł także bezdzietnie],",
      "potem [wziął ją] trzeci i podobnie wszyscy siedmiu. Pomarli nie zostawiając potomstwa.",
      "Jako ostatnia umarła owa niewiasta.",
      "Któregoż więc będzie żoną przy zmartwychwstaniu, bo wszyscy siedmiu mieli ją przecież za żonę?",
      "Jezus odrzekł im: Dzieci tego świata żenią się i wychodzą za mąż.",
      "Lecz ci, którzy dopuszczeni będą do tego drugiego świata i do zmartwychwstania, nie żenią się już i nie wychodzą za mąż.",
      "Nie mogą też więcej umierać; podobni są bowiem do aniołów i, odrodzeni w zmartwychwstaniu, są dziećmi Bożymi.",
      "Co zaś do zmartwychwstania, to już Mojżesz zaznaczył je w rozdziale o krzaku, gdzie nazywa Pana Bogiem Abrahama, Bogiem Izaaka i Bogiem Jakuba (por. Wj 3, 6).",
      "Nie jest to przecież Bóg umarłych, lecz żywych, bo dla niego wszyscy są żyjącymi.",
      "Wtedy niektórzy uczeni w Piśmie rzekli: Mistrzu, dobrześ powiedział.",
      "I nie śmieli go już o nic pytać.",
      "Lecz on zapytał ich: Jak można twierdzić, że Mesjasz jest synem Dawida?",
      "Przecież Dawid sam powiada w księdze Psalmów: 'Rzekł Pan do Pana mego: Siądź po prawicy mojej,",
      "aż położę nieprzyjaciół twoich jako podnóżek dla stóp twoich' (Ps 109, 1).",
      "Dawid nazywa go więc Panem - jakże zatem może być jego synem?",
      "Potem rzekł do uczniów swoich, podczas gdy cały lud się przysłuchiwał:",
      "Strzeżcie się uczonych w Piśmie! Lubią przechadzać się w długich i kosztownych szatach; pragną, aby ich pozdrawiano w miejscach publicznych; lubią pierwsze miejsca w synagogach, a na ucztach miejsca honorowe;",
      "objadają domy wdów, a za to odmawiają dla pozoru długie modlitwy. Tych czeka sroższy sąd."
    ],
    [
      "Podniósłszy oczy ujrzał, jak ludzie bogaci wrzucali swe ofiary do skarbony.",
      "Widział też, jak pewna uboga wdowa wrzuciła do niej dwa miedziane szelągi.",
      "Wtedy rzekł: Zaprawdę, powiadam wam, ta uboga wdowa wrzuciła więcej niż wszyscy inni.",
      "Bo wszyscy inni wrzucili jako ofiarę Bogu z tego, co im zbywa; ona zaś włożyła ze swego nędznego utrzymania wszystko, co posiada.",
      "Gdy niektórzy mówili, że świątynię zdobią piękne kamienie i dary wotywne, odrzekł:",
      "Jeśli idzie o to, co tu widzicie - to nadejdą dni, w których nie pozostanie kamień na kamieniu, który by nie był zwalony.",
      "Pytali go więc dalej: Mistrzu, a kiedy to się stanie? I co będzie znakiem, że te rzeczy już nadchodzą?",
      "A on rzekł: Baczcie, aby was nie zwiedziono! Bo wielu wystąpi pod moim imieniem i powie: To ja jestem - i: Czas nadszedł. Nie idźcie za nimi.",
      "A gdy usłyszycie o wojnach i powstaniach, nie przerażajcie się. Tak musi się wpierw dziać; lecz nie jest to jeszcze koniec.",
      "Potem mówił do nich: Powstanie naród przeciwko narodowi i królestwo przeciw królestwu.",
      "Nastaną silne trzęsienia ziemi; zaraza zapanuje miejscami i głód ogólny, a na niebie ukażą się przerażające zjawy i cudowne znaki.",
      "Lecz zanim to wszystko nastąpi, targną się na życie wasze i będą was prześladować. Wydadzą was sądom synagogalnym, wtrącą do więzień i zawiodą was przed królów i namiestników z powodu imienia mego;",
      "tak to będziecie mieli sposobność złożyć o mnie świadectwo.",
      "Weźcie sobie zatem do serca, że nic macie przygotowywać przedtem swej obrony;",
      "ja bowiem dam wam wymowę i mądrość, której nie będą mogli oprzeć się ani sprzeciwić wrogowie wasi.",
      "Wydawać was będą w ręce nieprzyjaciół nawet rodzice właśni i bracia, krewni i przyjaciele; a niektórych z was życia pozbawią;",
      "znienawidzeni będziecie przez wszystkich z powodu imienia mego.",
      "Ale nawet włos z głowy waszej nie zginie.",
      "Przez cierpliwość i wytrwałość zachowacie od zguby dusze wasze.",
      "Kiedy ujrzycie Jeruzalem wkoło otoczone wojskami, wiedzcie, że spustoszenie jego bliskie jest.",
      "Niechaj wtedy ci, którzy będą w Judei, uciekają w góry; kto znajdzie się w mieście, niechaj wyjdzie, a kto na wsi będzie, niech nie wchodzi do miasta.",
      "Bo to są dni pomsty, kiedy spełni się wszystko, co jest napisane.",
      "Biada brzemiennym i karmiącym w owe dni! Bo w kraju będzie ucisk wielki, a pomsta padnie na ten lud.",
      "Jedni polegną od ostrza miecza, a drudzy pójdą w niewolę między wszystkie ludy, Jeruzalem zaś deptać będą stopy pogan, aż losy pogan się wypełnią.",
      "Znaki będą na słońcu, księżycu i na gwiazdach. Na ziemi ogarnie łudzi zwątpienie i bezradność z powodu szumu wzburzonych fal morskich.",
      "Ludzie konać będą ze strachu przeczuwając grozę, która na świat spadnie. Bo moce niebieskie będą wstrząśnięte.",
      "Wówczas ujrzą Syna Człowieczego przychodzącego na obłokach z wielką potęgą i chwałą.",
      "Gdy te rzeczy zaczną się sprawdzać, nabierzcie ducha i podnieście głowy wasze! Zbliża się wasze zbawienie.",
      "I powiedział im jeszcze przypowieść:",
      "Spójrzcie na drzewo figowe i na wszelkie inne drzewa. Gdy już pączki puszczają, to widząc to sami wiecie, że lato się zbliża.",
      "Tak samo i wy, gdy zobaczycie, że te rzeczy się dzieją, wiedzcie, że królestwo Boże jest bliskie.",
      "Zaprawdę powiadam wam, nie przeminie to pokolenie, aż to wszystko się spełni.",
      "Niebo i ziemia przeminą, ale słowa moje nie przeminą.",
      "Baczcie zatem na siebie! Niech obżarstwo i opilstwo ani troski ziemskie nie obciążają serc waszych; niech was ów dzień nie zaskoczy niespodziewanie, niby potrzask;",
      "bo spadnie on na wszystkich mieszkańców całego kręgu ziemi.",
      "Czuwajcie zatem w każdej chwili i módlcie się, abyście mogli uniknąć tego wszystkiego, co nastąpi, i ostać się przed Synem Człowieczym.",
      "W ten to sposób nauczał podczas dnia w świątyni, a wieczorem wychodził i noce spędzał na górze zwanej Oliwną.",
      "Wczesnym rankiem zaś schodził się wszystek lud do niego na placu świątynnym, aby go słuchać."
    ],
    [
      "Zbliżało się święto Przaśników zwane Paschą.",
      "Arcykapłani i uczeni w Piśmie przemyśliwali, jak by go zabić. Bali się bowiem ludu.",
      "Wtedy wstąpił szatan w Judasza zwanego Iszkariot, jednego z Dwunastu.",
      "Poszedł więc i umówił się z przedniejszymi kapłanami i naczelnikami straży świątynnej, jak by go wydać w ich ręce.",
      "Ci ucieszyli się z tego i ułożyli się, że dadzą mu pieniądze.",
      "On zaś zgodził się i odtąd szukał sposobnej chwili, aby im go wydać bez rozgłosu wśród ludu.",
      "Nadszedł dzień Przaśników, w którym należało zabić baranka wielkanocnego.",
      "Jezus wysłał Piotra i Jana polecając im: Idźcie i przygotujcie dla nas ucztę paschalną, abyśmy ją spożyli.",
      "A oni zapytali go: Gdzie mamy ją przygotować?",
      "A on odrzekł im: Gdy wejdziecie do miasta, spotka was człowiek niosący dzban wody; idźcie za nim do domu, do którego wejdzie,",
      "i powiedzcie gospodarzowi domu: Mistrz każe cię zapytać: Gdzie jest komnata, w której będę mógł wraź ze swymi uczniami spożyć Paschę?",
      "A on pokaże wam przestronną komnatę zaopatrzoną w dywany i poduszki; tam ją przygotujcie.",
      "Poszli i znaleźli tak, jak im powiedział, i przygotowali wieczerzę paschalną.",
      "Gdy nadeszła oznaczona godzina, zajął miejsce za stołem, a wraz z nim apostołowie.",
      "I rzekł do nich: Gorąco pragnąłem spożyć z wami tę ucztę paschalną, zanim cierpieć będę.",
      "Bo powiadam wam, że [odtąd] jej już więcej spożywać nie będę, aż znajdzie swe całkowite wypełnienie w królestwie Bożym.",
      "Potem wziął kielich i odmówiwszy błogosławieństwo rzekł: Weźcie go i podzielcie między siebie.",
      "Bo powiadam wam, że odtąd już nie będę pił z owocu winnego szczepu, aż nadejdzie królestwo Boże.",
      "Potem wziął chleb i odmówiwszy błogosławieństwo łamał go, i podał im mówiąc: To jest ciało moje, za was wydane. Czyńcie to na moją pamiątkę.",
      "Podobnie wziął kielich po wieczerzy i rzekł: Ten kielich jest Nowym Przymierzem we krwi mojej, przelanej za was.",
      "Wszakże ręka zdrajcy mego jest ze mną na stole.",
      "Syn Człowieczy wprawdzie odchodzi zgodnie z tym, co jest postanowione, lecz biada temu człowiekowi, który go zdradza!",
      "Wtedy zaczęli pytać jeden drugiego, kto z nich miałby dopuścić się takiego czynu.",
      "Powstał też między nimi spór o to, który z nich jest największy.",
      "A on rzekł do nich: Królowie ludów pogańskich są panami, a ci, którzy dzierżą władzę nad nimi, każą nazywać się dobroczyńcami.",
      "Między wami tak nie będzie! Przeciwnie, kto jest największy spośród was, niech stanie się jak najmniejszy, a przełożony - jak sługa.",
      "Bo któż jest większy: ten, kto zasiada przy stole, czy ten, kto usługuje? Czyż nie ten, kto przy stole zasiada? Ja zaś jestem wśród was jako sługa.",
      "Wyście wytrwali przy mnie w przeciwnościach moich.",
      "Dlatego przekazuję wam władzę królewską, tak jak mi ją Ojciec mój przekazał:",
      "Macie w mym królestwie, u stołu mojego, jeść i pić, i zasiadłszy na tronach sądzić dwanaście pokoleń Izraela.",
      "[I tak ciągnął dalej:] Szymonie, Szymonie, szatan wymówił sobie, że będzie mu wolno przesiać was jak pszenicę.",
      "Lecz ja modliłem się za ciebie, aby nie ustała wiara twoja; ty zaś, raz zawróciwszy, utwierdzaj braci swoich.",
      "Na to odparł Piotr: Panie, z tobą jestem gotów iść do więzienia i na śmierć.",
      "A Jezus odparł: Powiadam ci, Piotrze, dziś jeszcze, zanim minie pora, w której kogut pieje, po trzykroć zaprzesz się tego, że mnie znasz.",
      "Potem mówił dalej: Gdy was wysłałem bez trzosów, bez torby podróżnej, bez sandałów, czy brakło wam wówczas czego?",
      "Nie - odpowiedzieli niczego. Teraz jednak - mówił dalej - niech ten, który ma trzos, weźmie go, a tak samo i torbę swoją. A kto nie ma tego, niech sprzeda płaszcz swój i kupi miecz.",
      "Albowiem powiadam wam: musi spełnić się na mnie to, co mówi Pismo: 'Zaliczono go w poczet złoczyńców' (Iz 53, 12). Tak to zdąża do kresu wszystko, co mnie dotyczy.",
      "Wtedy zawołali: Panie, oto tu dwa miecze! Lecz on powiedział im: Dość już.",
      "Potem wyszedł i udał się, jak zwykle, na Górę Oliwną, a uczniowie towarzyszyli mu.",
      "Gdy stanął na miejscu, rzekł do nich: Módlcie się, abyście nie popadli w pokuszenie!",
      "A wyrwawszy się spośród nich oddalił się mniej więcej na odległość rzutu kamienia, upadł na kolana i modlił się:",
      "Ojcze, jeżeli chcesz, oddal ten kielich ode mnie! Lecz nie moja, a twoja wola niech się stanie!",
      "Wtedy ukazał mu się anioł z nieba i umocnił go.",
      "A gdy rozgorzała w nim walka śmiertelna, modlił się najgoręcej. Pot wystąpił na niego podobny do kropel krwi i spływał na ziemię.",
      "Potem wstał od modlitwy i poszedł do uczniów swoich, lecz znalazł ich śpiących ze smutku.",
      "Rzekł więc do nich: Czemuż śpicie? Powstańcie i módlcie się, abyście nie popadli w pokuszenie.",
      "Mówił jeszcze, gdy ukazała się gromada ludzi, a na ich czele Judasz, jeden z Dwunastu. Zbliżył się do Jezusa, aby go pocałować",
      "Jezus rzekł do niego: Judaszu, pocałunkiem zdradzasz Syna Człowieczego?",
      "Ci, którzy stali wkoło niego, widząc, na co się zanosi, zawołali: Panie, czy mamy uderzyć mieczem?",
      "I jeden z nich uderzył mieczem sługę arcykapłana odcinając mu prawe ucho.",
      "Ale Jezus rzekł: Zaniechajcie. Dotąd i nie dalej! Potem dotknął jego ucha i uzdrowił je.",
      "Gdy zaś przedniejsi kapłani, naczelnicy straży świątynnej i starsi podeszli do Jezusa, rzekł do nich: Jak na zbójcę wyszliście z mieczami i kijami!",
      "Codziennie przebywałem z wami w świątyni, a nie podnieśliście ręki na mnie. Lecz to jest wasza godzina i rozpętanie mocy ciemności.",
      "Ująwszy go wiedli i wprowadzili do domu arcykapłana. Piotr zaś szedł za nim z daleka.",
      "Gdy rozniecono ognisko na środku dziedzińca i zasiedli wkoło niego, Piotr także usiadł wśród nich.",
      "Gdy tak siedział w blasku ognia, spostrzegła go jakaś służąca i spojrzawszy nań bacznie rzekła: Ten był też razem z nim!",
      "Lecz on wyparł się go mówiąc: Nie znam go, niewiasto!",
      "Po chwili ujrzał go ktoś inny i powiedział: Ty także do nich należysz! Lecz Piotr odparł: Nie, przyjacielu, nie należę do nich!",
      "Mniej więcej po godzinie ktoś inny zapewniał stanowczo: Rzeczywiście, ten był też przy nim; jest przecież Galilejczykiem!",
      "Na to rzekł Piotr: Człowieku, nie rozumiem, co mówisz! I zaraz, gdy jeszcze mówił, zapiał kogut.",
      "A Pan obróciwszy się spojrzał na Piotra. Wtedy przypomniał sobie Piotr słowa Pana, jakie mu powiedział: Dziś jeszcze, zanim minie pora, w której kogut pieje, po trzykroć się mnie zaprzesz.",
      "I wyszedłszy na zewnątrz, gorzko zapłakał.",
      "Żołnierze, którzy go pilnowali, naigrawali się z niego i bili go.",
      "Zakrywając mu oczy [bili po twarzy i] pytali: Kto cię uderzył? Powiedz, proroku!",
      "Jeszcze dużo innych obelg miotali mu w twarz.",
      "A gdy nastał dzień, zebrało się kolegium starszych ludu, przedniejsi kapłani oraz uczeni w Piśmie i kazali go przyprowadzić przed swój najwyższy trybunał.",
      "I rzekli: Jeśli ty jesteś Mesjaszem, powiedz nam! On zaś odpowiedział: Jeżeli wam powiem, nie uwierzycie [mi];",
      "a jeżeli zapytam, nie odpowiecie mi [i nie uwolnicie mnie].",
      "Ale odtąd Syn Człowieczy siedzieć będzie po prawicy Boga wszechmogącego.",
      "Wtedy wszyscy razem zawołali: Ty więc jesteś Synem Bożym? A on rzekł do nich: Tak, ja nim jestem.",
      "A oni rzekli: Na co potrzeba nam jeszcze świadectwa? Wszak sami słyszeliście z jego własnych ust."
    ],
    [
      "Całe zgromadzenie powstało i zawiedli go do Piłata.",
      "Tam zaczęli wytaczać oskarżenia przeciwko niemu: Stwierdziliśmy - mówili - że ten człowiek podburza nasz lud, zakazuje płacić podatki cesarzowi i że podaje się za Mesjasza-Króla.",
      "Piłat zadał mu więc pytanie: Czy ty jesteś królem żydowskim? A on odrzekł mu: Tak, jestem nim.",
      "Piłat oświadczył przedniejszym kapłanom i ludowi: Nie znajduję żadnej winy w tym człowieku!",
      "Lecz oni wołali jeszcze zawzięciej: Nauką swoją podburzał lud w całej ziemi żydowskiej, począwszy od Galilei aż dotąd.",
      "Piłat usłyszawszy te słowa dopytywał się, czy jest Galilejczykiem.",
      "A dowiedziawszy się, że jest z terytorium Heroda, odesłał go do Heroda, który w tym czasie przebywał także w Jerozolimie.",
      "Herod ujrzawszy Jezusa ucieszył się bardzo. Od dawna już chciał go widzieć, ponieważ [dużo] o nim słyszał, a poza tym spodziewał się, że zobaczy jakiś cud przez niego zdziałany.",
      "Zasypał go więc pytaniami, lecz Jezus nie dał mu żadnej odpowiedzi.",
      "A byli tam obecni przedniejsi kapłani i uczeni w Piśmie; którzy oskarżali go gwałtownie.",
      "Herod więc wraz ze swoim żołdactwem drwił z niego i na pośmiewisko kazał go przybrać w białą szatę, i tak odesłał go z powrotem do Piłata.",
      "Tegoż dnia Herod i Piłat, którzy przedtem żyli z sobą w niezgodzie, stali się znów przyjaciółmi.",
      "Piłat zwołał więc przedniejszych kapłanów, członków sanhedrynu oraz lud",
      "i przemówił do nich: Przywiedliście do mnie tego człowieka, ponieważ rzekomo podburzał lud. Ja przesłuchałem go w waszej obecności i stwierdziłem, że żadne z oskarżeń, które przeciwko temu człowiekowi wytaczacie, nie jest słuszne.",
      "Podobnie Herod - bo odesłał go z powrotem do nas. Patrzcie, nie dopuścił się żadnego czynu zasługującego na karę śmierci.",
      "Każę go więc ubiczować i puszczę na wolność.",
      "W poszczególne święta bowiem winien był im wypuścić jednego z więźniów na wolność.",
      "Ale cały tłum wykrzyknął naraz: Precz z nim! Wypuść nam Barabasza!",
      "Tego osadzono w więzieniu z powodu rozruchów, które w mieście wybuchły, i z powodu morderstwa.",
      "Piłat jednak chciał koniecznie uwolnić Jezusa; dlatego przemówił do nich powtórnie.",
      "Lecz oni poczęli krzyczeć: Ukrzyżuj go, ukrzyżuj!",
      "Wtedy zapytał ich po raz trzeci: Cóż złego uczynił ten człowiek? Nie znalazłem w nim niczego, co by zasługiwało na karę śmierci. Każę go ubiczować i wypuszczę na wolność.",
      "Lecz oni obstawali przy swoim i z wielkim krzykiem żądali jego ukrzyżowania, przy czym krzyk ich potęgował się coraz bardziej.",
      "Wówczas Piłat zawyrokował, aby ich żądaniu stało się zadość:",
      "ułaskawił im, zgodnie z ich życzeniem, buntownika i mordercę, osadzonego w więzieniu, Jezusa zaś zdał na ich wolę.",
      "Wyprowadzili zatem Jezusa. W drodze zatrzymali niejakiego Szymona z Cyreny, który wracał właśnie z pola, i nałożyli nań krzyż, bo go niósł za Jezusem.",
      "Towarzyszyła mu liczna rzesza ludu oraz niewiasty, które płakały nad nim i żałośnie zawodziły.",
      "Jezus odwrócił się do nich i rzekł: Córki jerozolimskie, nie płaczcie nade mną; płaczcie raczej nad sobą i nad swymi dziećmi!",
      "Bo oto nadchodzą dni, w których mówić będą: Szczęśliwe niewiasty niepłodne i te, które nie rodziły i nie karmiły.",
      "Wówczas wołać będą do gór: Zwalcie się na nas! A do pagórków: Przykryjcie nas!",
      "Bo jeżeli to się dzieje z drzewem zielonym, cóż stanie się z uschłym?",
      "Wraz z nim wyprowadzono na stracenie także dwóch łotrów.",
      "A gdy przybyli na miejsce zwane Trupią Głową, ukrzyżowali jego i łotrów, jednego po prawicy, drugiego po lewicy.",
      "A Jezus tak się modlił: Ojcze, odpuść im, bo nie wiedzą, co czynią! Potem, zamierzając podzielić się szatami jego, losowali je.",
      "A lud Stał i przypatrywał się. Członkowie sanhedrynu drwili jeszcze z niego: Innych ocalił - mówili niech teraz sam siebie ocali, jeżeli jest Chrystusem, wybrańcem Bożym!",
      "Także żołnierze szydzili sobie z niego: podchodzili, podawali mu ocet",
      "i mówili: Jeżeli jesteś królem żydowskim, to wybaw siebie!",
      "A nad nim umieszczono napis po łacinie, po grecku i po hebrajsku: To jest król żydowski.",
      "Jeden z powieszonych łotrów bluźnił mu tymi słowy: Czyż nie jesteś Mesjaszem? Wybawże samego siebie i nas!",
      "Lecz drugi rzekł w odpowiedzi gromiąc go: Czy nawet ty nie boisz się Boga, kiedy przecież ten sam wyrok na ciebie spadł?",
      "My znaleźliśmy się tu słusznie, bo odbieramy zapłatę za uczynki nasze, lecz on nie uczynił nic złego.",
      "I dodał Jezusie, przypomnij sobie o mnie, gdy przyjdziesz w blasku twego królewskiego majestatu.",
      "A Jezus rzekł mu: Zaprawdę powiadam ci, dziś jeszcze będziesz ze mną w raju!",
      "Była prawie szósta godzina, gdy słońce się zaćmiło i ciemności zaległy całą ziemię aż do godziny dziewiątej;",
      "a zasłona świątyni rozdarła się na dwie połowy.",
      "Jezus zaś zawołał silnym głosem: Ojcze, w ręce twoje oddaję ducha mego! Po tych słowach skonał. 23:47 Setnik widząc, co się stało, oddał chwałę Bogu i rzekł: Zaiste człowiek ten był sprawiedliwy!",
      "- - -",
      "Wszyscy, co się zbiegli na widowisko, ujrzawszy, co się dzieje, bili się w piersi i wracali.",
      "A stali tam też z daleka wszyscy znajomi jego i niewiasty, które towarzyszyły mu od samej Galilei, i patrzyli ze zdziwieniem na to wszystko.",
      "A był tam pewien mąż imieniem Józef, radca sanhedrynu, człowiek szlachetny i sprawiedliwy,",
      "który nie zgodził się na ich wyrok i postępowanie; pochodził on z Arymatei, miasteczka w Judei, a wyczekiwał królestwa Bożego.",
      "Udał się on do Piłata i poprosił o wydanie mu ciała Jezusowego.",
      "Potem zdjął je, owinął w prześcieradło i złożył w skalnym grobie, w którym jeszcze nikogo nie pochowano.",
      "A był to piątek, dzień Przygotowania, i przechodził już w szabat.",
      "Niewiasty zaś, które przybyły z Jezusem z Galilei, poszły za Józefem, obejrzały grób i patrzyły, jak w nim składano ciało Jezusa.",
      "Potem powróciły i przyrządziły wonności i maści. W szabat zaś odpoczywały stosownie do przykazania."
    ],
    [
      "Pierwszego dnia tygodnia udały się wczesnym rankiem do grobu niosąc przygotowane wonności.",
      "Zastały jednak kamień odsunięty od grobu,",
      "a gdy weszły do wnętrza, nie znalazły ciała Pana Jezusa.",
      "I gdy z tego powodu stały bezradne, ukazali im się nagle dwaj mężowie w lśniących szatach.",
      "Wtedy ogarnął je strach i pochyliły głowy ku ziemi. Tamci zaś rzekli do nich: Dlaczego szukacie wśród zmarłych tego, który żyje?",
      "Nie ma go tu, zmartwychwstał. Przypomnijcie sobie, jak to wam powiedział, gdy był jeszcze w Galilei:",
      "Potrzeba, aby Syn Człowieczy był wydany w ręce grzeszników i ukrzyżowany i aby zmartwychwstał trzeciego dnia.",
      "Wtedy przypomniały sobie słowa jego.",
      "Wróciwszy od grobu oznajmiły wszystko to Jedenastu i wszystkim pozostałym.",
      "A były to: Maria Magdalena, Joanna, Maria matka Jakuba, a wraz z nimi także inne ich towarzyszki przyniosły apostołom tę nowinę.",
      "Lecz wieści te wydały im się niedorzecznością i nie dali im wiary.",
      "Piotr wszelako wstał i pobiegł do grobu; nachyliwszy się ujrzał tylko płócienne taśmy. Zdumiony tym, co zaszło, wrócił do domu.",
      "Tego samego dnia szli dwaj z nich do miasteczka zwanego Emaus, oddalonego od Jerozolimy o sześćdziesiąt stadiów.",
      "Rozmawiali ze sobą o wszystkich tych wydarzeniach.",
      "Podczas gdy tak rozmawiali i rozprawiali, zbliżył się Jezus we własnej osobie i towarzyszył im w drodze.",
      "Lecz oczy ich były przesłonięte, tak że go nie poznali.",
      "I zapytał ich: Cóż to za rozmowy prowadzicie w drodze między sobą? Wtedy przystanęli ze wzrokiem pełnym smutku.",
      "Jeden zaś, imieniem Kleofas, odrzekł mu: Czy ty jesteś jedynym przybyszem w Jerozolimie, który nie wie, co się tam w tych dniach wydarzyło?",
      "A on zapytał: Cóż takiego? Odpowiedzieli mu: To, co stało się z Jezusem Nazareńskim. Byt on prorokiem, mocarzem w czynie i słowie wobec Boga i całego ludu.",
      "Przedniejsi kapłani i władze nasze sprawiły, że został skazany na śmierć i ukrzyżowany.",
      "A myśmy żywili nadzieję, że on właśnie będzie Zbawcą Izraela. A przy tym wszystkim to już trzeci dzień upływa dziś od tych wydarzeń.",
      "Co więcej, niektóre z naszych niewiast wprawiły nas w niepokój. Wczesnym rankiem były u grobu,",
      "lecz nie znalazły jego ciała. Przybiegły z nowiną, że ukazali im się aniołowie, którzy twierdzą, że żyje.",
      "Niektórzy z naszego grona udali się więc do grobu i znaleźli wszystko tak, jak niewiasty mówiły, lecz jego nie widzieli.",
      "A wówczas on rzekł do nich: O ludzie nierozumni i zbyt ociężałej myśli, by móc uwierzyć w to wszystko, co mówili prorocy!",
      "Czyż Mesjasz nie musiał znieść tych cierpień i tak dopiero wejść do chwały swojej?",
      "A potem poczynając od Mojżesza i wszystkich proroków tłumaczył im, co odnosiło się w całym Piśmie do jego osoby.",
      "W ten sposób zbliżyli się do miasteczka, które było celem ich podróży, i wydawało się, że zamierza iść dalej.",
      "Lecz oni przynaglili go prośbami mówiąc: Zostań z nami, bo ma się ku wieczorowi i schyłek dnia już bliski! Wstąpił więc, aby z nimi pozostać.",
      "A kiedy siedział wraz z nimi przy stole, wziął chleb, pobłogosławił go i łamiąc podawał im.",
      "Wówczas otworzyły się ich oczy i poznali go. Zaraz po tym stał się dla nich niewidoczny.",
      "I mówili między sobą: Czy serce nie pałało w nas, gdy mówił do nas w drodze wyjaśniając nam Pisma?",
      "Powstawszy tejże godziny wrócili do Jeruzalem, gdzie znaleźli zgromadzonych Jedenastu i ich towarzyszów.",
      "A ci powiedzieli im: Istotnie, Pan zmartwychwstał i ukazał się Szymonowi.",
      "Wtedy oni także opowiedzieli, co się przydarzyło w drodze i jak go poznali przy łamaniu chleba.",
      "Mówili jeszcze o tym, gdy stanął wśród nich i pozdrowił ich: Pokój wam! [To ja, nie bójcie się!]",
      "Przerażeni i wylękli, sądzili, że widzą ducha.",
      "A on przemówił do nich: Czemuście się przerazili i dlaczego wątpliwości powstają w umysłach waszych?",
      "Oglądajcie ręce moje i stopy moje! To ja jestem. Dotknijcie mnie i stwierdźcie, że duch nie ma ciała ani kości, tak jak widzicie, że ja mam.",
      "Po tych słowach pokazał im swe ręce i stopy.",
      "Z wielkiej radości i ze zdumienia nie dowierzali jeszcze, rzekł więc do nich: Macie tu co do jedzenia?",
      "Podali mu więc kawałek pieczonej ryby i plaster miodu.",
      "A on wziął i jadł wobec nich [a resztę im podał].",
      "Potem rzekł do nich: Oto jest to, co wam mówiłem przebywając jeszcze z wami: Potrzeba, aby się spełniło wszystko, co jest napisane o mnie w Prawie Mojżeszowym, u Proroków i w Psalmach.",
      "Wtedy rozjaśnił im umysł, tak że mogli rozumieć Pisma.",
      "I rzekł do nich: Tak jest napisane: Mesjasz ma cierpieć, a dnia trzeciego zmartwychwstać.",
      "W imieniu jego ma być głoszona pokuta i odpuszczenie grzechów wszystkim narodom, począwszy od Jeruzalem.",
      "Wy jesteście świadkami tych spraw.",
      "Oto zsyłam na was dar obiecany przez Ojca mego. Pozostańcie więc w mieście, dopóki nie będziecie wyposażeni w moc z wysoka.",
      "Potem wyprowadził ich w stronę Betanii i podniósłszy swe ręce błogosławił im.",
      "Rozstał się z nimi błogosławiąc i wzniósł się do nieba.",
      "A oni upadłszy na twarz oddali mu cześć. Potem powrócili do Jeruzalem z wielką radością",
      "i nieustannie przebywali w świątyni wielbiąc i chwaląc Boga. [Amen.]1"
    ]
  ],
  [
    [
      "Na początku było Słowo, a Słowo było u Boga i Bogiem było Słowo.",
      "Ono było na początku u Boga.",
      "Wszystko przez nie się stało, a bez niego nic się nie stało z tego, co istnieje.",
      "W nim było życie, a życie było światłością ludzi.",
      "A światłość w ciemnościach świeci, lecz ciemność jej nie ogarnęła.",
      "Zjawił się człowiek wysłany przez Boga, imieniem Jan.",
      "Przyszedł on na świadectwo, by świadczyć o światłości, aby wszyscy uwierzyli przez niego.",
      "Nie był on światłością, miał jedynie świadectwo złożyć o światłości.",
      "Prawdziwa światłość, która oświeca każdego człowieka, przyszła na świat.",
      "Słowo było na świecie, i świat stał się przez nie; a jednak świat go nie poznał.",
      "Przyszło do swej posiadłości, ale swoi go nie przyjęli.",
      "Tym zaś wszystkim, którzy je przyjęli, dało moc, aby się stali synami Bożymi; tym, którzy wierzą w imię jego,",
      "którzy nie ze krwi ani z pożądliwości ciała, ani z woli męża, lecz z Boga się narodzili.",
      "A Słowo stało się ciałem i mieszkało między nami - a myśmy patrzyli na chwałę, jego: chwałę, jaką otrzymuje Jednorodzony od Ojca - pełne łaski i prawdy.",
      "Jan daje o nim świadectwo i głośno wyznaje: O nim to mówiłem:",
      "Ten, który po mnie przychodzi, przewyższa mnie, bo pierwej był ode mnie. Tak, z jego pełności wszyscyśmy wzięli, i to łaskę za łaskę.",
      "Bo Zakon dany jest przez Mojżesza, a łaska i prawda przyszły przez Jezusa Chrystusa.",
      "Boga nikt nigdy nie widział. Jednorodzony, który jest Bogiem, który jest na łonie Ojca, on go objawił.",
      "Tak brzmiało świadectwo Jana, gdy Żydzi wysłali do niego z Jerozolimy kapłanów i lewitów z pytaniem: a Kim jesteś?",
      "Nie zaprzeczając złożył on takie wyznanie: Ja nie jestem Mesjaszem.",
      "Zapytali go tedy: Cóż więc? Jesteś Eliaszem? Odrzekł: Nie jestem. Czy jesteś prorokiem oczekiwanym? Odpowiedział: Nie.",
      "Rzekli mu tedy: Kim jesteś? Bo chcemy dać jakąś odpowiedź tym,",
      "którzy nas posłali. Co mówisz sam o sobie? Odrzekł: Jam 'głos wołającego na pustkowiu: Prostujcie drogę Panu' - jak mówił prorok Izajasz (40,3).",
      "Między wysłańcami byli także faryzeusze.",
      "Pytali go więc dalej: Czemuż tedy chrzcisz, jeżeli nie jesteś Mesjaszem ani Eliaszem, ani oczekiwanym prorokiem?",
      "A Jan odrzekł im: Ja chrzczę wodą, lecz stoi już wśród was ten, którego wy nie znacie;",
      "on idzie po mnie, a ja nie jestem godzien rozwiązać rzemyka sandałów jego.",
      "Działo się to w Betanii za Jordanem, gdzie Jan chrzcił.",
      "Nazajutrz ujrzał Jan Jezusa, jak się do niego zbliżał. I rzekł: Oto Baranek Boży, który gładzi grzechy świata!",
      "To jest ten, o którym powiedziałem: Po mnie przyjdzie mąż, który mnie przewyższa, bo pierwej był niż ja.",
      "Ja nie znałem go; ale na to przyszedłem chrzcić wodą, żeby objawiony był Izraelowi.",
      "Jan świadczył dalej: Widziałem Ducha zstępującego z nieba, jakby gołębicę; spoczął na nim.",
      "Nie znałem go. Lecz ten, który mnie posłał, abym chrzcił wodą, rzekł do mnie: Gdy ujrzysz męża, na którego zstępuje Duch i na nim spoczywa, jest to ten, który chrzci w Duchu Świętym.",
      "Widziałem to i jestem świadkiem, że ten jest Synem Bożym.",
      "Nazajutrz stał tam Jan znowu, a z nim dwaj uczniowie jego.",
      "Wpatrzony w Jezusa, który przechodził, zawołał: Oto Baranek Boży!",
      "A dwaj uczniowie usłyszawszy słowa jego poszli za Jezusem.",
      "Jezus odwrócił się i widząc, że idą za nim, zapytał ich: Czego szukacie? Odrzekli mu: Rabbi - to znaczy: Mistrzu - gdzie mieszkasz?",
      "Odpowiedział im: Chodźcie i zobaczcie! Poszli więc i zobaczyli, gdzie mieszkał, i pozostali przy nim tego dnia. A było to około dziesiątej godziny.",
      "Andrzej, brat Szymona Piotra, był jednym z dwóch, którzy usłyszawszy słowa Jana poszli za Jezusem.",
      "Pierwszy, spotkawszy swego brata Szymona, powiedział mu: Znaleźliśmy Mesjasza - to znaczy: Chrystusa.",
      "I zaprowadził go do Jezusa. Jezus spojrzawszy na niego rzekł: Ty jesteś Szymon, syn Jana; ty będziesz nazwany Kefas, co znaczy Opoka (Piotr).",
      "Następnego dnia postanowił Jezus udać się do Galilei. Wówczas spotkał Filipa i rzekł mu: Pójdź za mną!",
      "Filip zaś pochodził z Betsaidy, ojczystego miasta Andrzeja i Piotra.",
      "Spotkawszy Natanaela Filip powiedział mu: Znaleźliśmy tego, o którym pisał w Zakonie Mojżesz oraz prorocy: Jezusa, syna Józefa z Nazaretu.",
      "Natanael odparł: Czyż może z Nazaretu wyjść coś dobrego? A Filip rzekł do niego: Pójdź i zobacz!",
      "Jezus ujrzawszy Natanaela zbliżającego się ku niemu powiedział o nim: Oto naprawdę Izraelita, w którym nie ma fałszu.",
      "A skąd mnie znasz? - zapytał go Natanael. Jezus zaś tak mu odpowiedział: Zanim Filip cię przywołał, widziałem cię, jak stałeś pod drzewem figowym.",
      "Natanael odrzekł mu: Mistrzu, ty jesteś Synem Bożym, ty jesteś królem Izraela.",
      "Jezus odpowiedział mu: Wierzysz dlatego, że ci powiedziałem, iż widziałem cię pod drzewem figowym. Ujrzysz rzeczy większe niż to.",
      "A potem dodał: Zaprawdę, zaprawdę powiadam wam: Ujrzycie niebo otwarte i aniołów Bożych, jak wstępują i zstępują na Syna Człowieczego."
    ],
    [
      "Trzeciego dnia odbywały się gody weselne w Kanie Galilejskiej. Matka Jezusa brała w nich udział.",
      "Zaproszono na wesele także Jezusa i uczniów jego.",
      "Otóż gdy zabrakło wina, matka Jezusa rzekła do niego: Nie mają już wina!",
      "Jezus odpowiedział jej: Co mnie i tobie, niewiasto? Jeszcze nie nadeszła godzina moja.",
      "Matka jego rzekła do sług: Zróbcie, cokolwiek wam powie.",
      "A stało tam sześć stągwi kamiennych, przygotowanych na obrzędowe obmywania żydowskie; każda z nich mogła pomieścić dwa lub trzy wiadra.",
      "Jezus rozkazał im: Napełnijcie stągwie wodą. I napełnili je aż po brzegi.",
      "Potem rzekł do nich: A teraz zaczerpnijcie i zanieście gospodarzowi wesela. A oni zanieśli.",
      "Zaledwie gospodarz wesela skosztował wody przemienionej w wino - a nie wiedział, skąd się wzięło, lecz słudzy, którzy czerpali wodę, wiedzieli to dobrze - przywołał pana młodego",
      "i rzekł do niego: Wszyscy stawiają najpierw lepsze wino, a kiedy sobie goście już podpili, gorsze; ty natomiast zachowałeś dobre wino aż do tej chwili.",
      "Taki był początek cudów, który Jezus uczynił w Kanie Galilejskiej; objawił chwalę swą - a uczniowie jego uwierzyli weń.",
      "Potem udał się do Kafarnaum z matką swą, braćmi oraz uczniami swoimi. Lecz zabawili tam tylko kilka dni.",
      "Ponieważ zbliżała się Pascha żydowska, wybrał się Jezus do Jerozolimy.",
      "Na placu świątynnym znalazł ludzi, którzy sprzedawali woły, owce i gołębie, oraz tych, którzy siedząc przy stołach wymieniali pieniądze.",
      "Skręciwszy bicz z powrozów wypędził ich wszystkich ze świątyni wraz z owcami i wołami; rozsypał pieniądze tym, którzy je wymieniali, i powywracał ich stoły.",
      "A do handlarzy gołębi rzekł: Zabierzcie to stąd i nie czyńcie z domu Ojca mego hali targowej!",
      "Wtedy uczniowie jego przypomnieli sobie słowa Pisma: Żarliwość o dom twój pożera mnie (Ps 68, 10).",
      "Wówczas zagadnęli go Żydzi: Jakim znakiem udowodnisz nam, że masz prawo to czynić?",
      "A Jezus odrzekł im: Zburzcie tę świątynię, a ja ją w trzy dni odbuduję.",
      "Wtedy powiedzieli Żydzi: Czterdzieści sześć lat budowano tę świątynię, a ty w trzy dni chcesz ją odbudować?",
      "Lecz on mówił o świątyni ciała swego.",
      "Gdy więc zmartwychwstał, przypomnieli sobie uczniowie jego, że o tym mówił, i uwierzyli Pismu i słowom, które Jezus wyrzekł.",
      "Podczas pobytu jego w Jerozolimie, na święcie Paschy, wielu uwierzyło w imię jego widząc cuda, których dokonywał.",
      "Lecz Jezus nie zwierzał się im, bo znał ich wszystkich",
      "i nie trzeba mu było, żeby go ktoś inny uświadamiał o człowieku, sam bowiem najlepiej wiedział, co się w człowieku kryje."
    ],
    [
      "Między faryzeuszami był pewien mąż imieniem Nikodem, osobistość o wielkim wśród Żydów znaczeniu.",
      "Przyszedł on do Jezusa w nocy i rzekł do niego: Rabbi, wiemy, że przyszedłeś od Boga jako nauczyciel; nikt bowiem nie może dokonywać takich cudów, jakich ty dokonujesz, jeżeli Bóg nie jest z nim.",
      "Jezus odpowiedział mu: Zaprawdę powiadam ci, nikt nie może oglądać królestwa Bożego, jeżeli się na nowo nie narodzi.",
      "Nikodem zapytał go: Jakże może się ktoś narodzić będąc już starcem? Czyż może po raz wtóry wejść do łona matki swej i narodzić się?",
      "Jezus odpowiedział: Zaprawdę, zaprawdę powiadam ci: Jeżeli kto się nie narodzi z wody i z Ducha [Świętego], nie może wejść do królestwa Bożego.",
      "Co się z ciała narodziło, jest ciałem, a co się z Ducha narodziło, jest duchem.",
      "Nie dziw się, że ci powiedziałem: Musicie się na nowo narodzić.",
      "Wiatr wieje, kędy chce; szum jego słyszysz, ale nie wiesz, skąd przychodzi i dokąd zdąża; tak samo bywa z każdym, kto się z Ducha narodził.",
      "Na to zapytał Nikodem: Jakże się to stać może?",
      "Jezus odrzekł mu: Tyś nauczycielem Izraela, a tego nie wiesz?",
      "Zaprawdę, zaprawdę powiadam ci, my mówimy to, co wiemy, i świadectwo dajemy o tym, co widzieliśmy; lecz wy nie przyjmujecie świadectwa naszego.",
      "Jeżeli nie wierzycie, gdy mówię wam o sprawach, które dokonują się na ziemi, to jakże uwierzycie, gdy o rzeczach niebieskich mówić wam będę?",
      "Nikt nie wstąpił do nieba, tylko ten, który z nieba zstąpił, Syn Człowieczy [który jest w niebie].",
      "A jak Mojżesz podwyższył węża na pustyni, tak musi być wywyższony Syn Człowieczy,",
      "aby każdy, kto w niego wierzy, nie zginął, lecz miał żywot wieczny.",
      "Bo Bóg tak umiłował świat, że Syna swego jednorodzonego wydał, aby każdy, kto weń wierzy, nie zginął, ale miał żywot wieczny.",
      "Albowiem Bóg nie posłał Syna swego na świat, aby świat potępił, lecz po to, aby świat przez niego był zbawiony.",
      "Kto wierzy w niego, nie ulega potępieniu; lecz kto w niego nie wierzy, jest już potępiony, ponieważ nie uwierzył w imię jednorodzonego Syna Bożego.",
      "A przyczyna potępienia jest taka: światło przyszło na świat, lecz ludzie więcej ukochali ciemności niż światło, bo ich uczynki były złe.",
      "Każdy bowiem, kto źle czyni, nienawidzi światła i nie zbliża się do światła z obawy, aby nie wykazało się, czym rzeczywiście są uczynki jego.",
      "Kto zaś prawdę w czyn wprowadza, zbliża się do światła, aby się okazało, że uczynki jego są dokonane według Boga.",
      "Potem przyszedł Jezus z uczniami swymi do ziemi judzkiej. Tam przebywał z nimi i chrzcił.",
      "Jan także chrzcił w Enon, w pobliżu Salim, bo było tam wiele wody; a ludzie schodzili się i przyjmowali chrzest.",
      "Bo Jan nie był jeszcze wtrącony do więzienia.",
      "A wtedy powstał spór między niektórymi uczniami Jana i pewnym Żydem w sprawie oczyszczenia.",
      "Przyszli więc do Jana i rzekli mu: Mistrzu, oto ten, który był z tobą na drugim brzegu Jordanu, a o którym ty dałeś świadectwo, udziela chrztu i wszyscy schodzą się do niego.",
      "Jan odrzekł: Nikomu nie należy się brać w posiadanie tego, co mu nie jest z nieba dane.",
      "Sami jesteście mi świadkami, że powiedziałem: Nie jestem Mesjaszem, lecz zostałem posłany jaka jego poprzednik.",
      "Oblubieńcem jest ten, kto ma oblubienicę; a przyjaciel oblubieńca, który przy nim stoi i słucha go, doznaje najwyższej radości na głos oblubieńca. Taka jest moja radość; zaznaję jej w całej pełni.",
      "On ma wzrastać - a ja stać się małym.",
      "Kto przychodzi z wysoka, przewyższa wszystkich; kto natomiast z ziemi przychodzi, do ziemi należy, a mowa jego ziemska jest. Kto z nieba przychodzi, wszystkich przewyższa;",
      "daje świadectwo o tym, co widział i słyszał, lecz nikt nie przyjmuje jego świadectwa.",
      "Kto przyjmuje jego świadectwo, ten potwierdza pieczęcią, że Bóg 'jest prawdomówny.",
      "Bo ten, którego Bóg posłał, głosi słowa Boga, który udziela mu ducha bez miary.",
      "Ojciec miłuje Syna i oddał wszystko w ręce jego.",
      "Kto wierzy w Syna, ma żywot wieczny, a kto nie chce uwierzyć w Syna, nie ujrzy żywota i gniew Boży ciąży na nim."
    ],
    [
      "Pan dowiedział się, że doniesiono faryzeuszom, iż on, Jezus, zyskuje sobie więcej uczniów i więcej chrzci niż Jan -",
      "Jezus zresztą sam nie chrzcił, tylko uczniowie jego.",
      "Opuścił więc Judeę i udał się znów do Galilei.",
      "Wypadło mu iść przez Samarię.",
      "Przybył więc do miasta samarytańskiego zwanego Sychar, blisko pola, które Jakub dał synowi swemu Józefowi.",
      "Znajdowała się tam studnia Jakubowa. Zmęczony drogą, siadł sobie Jezus przy studni. Było to około godziny szóstej.",
      "Wtem nadeszła niewiasta samarytańska, by zaczerpnąć wody. Jezus poprosił ją: Daj mi pić!",
      "- Uczniowie jego bowiem poszli do miasta, aby zakupić żywności. -",
      "Samarytanka odparła: Jakże to? Ty, Żyd, prosisz mnie, Samarytankę, o wodę? Bo Żydzi nie obcują z Samarytanami.",
      "Jezus odrzekł jej: „Gdybyś znała dar Boży i tego, który ci mówi: Daj mi pić! - sama poprosiłabyś go, a on dałby ci wody żywej.",
      "Niewiasta odpowiedziała mu: Panie, nie masz nawet czym zaczerpnąć, a studnia jest głęboka. Skądże więc chcesz wziąć tę wodę żywą?",
      "Czyż byłbyś czymś więcej niż nasz ojciec Jakub, który dał nam tę studnię i sam z niej pił, i synowie jego, i trzody jego?",
      "Jezus odrzekł jej: Każdy, kto pije tę wodę, znowu pragnąć będzie;",
      "kto zaś napije się wody, którą ja mu dam, nigdy już więcej nie będzie mieć pragnienia, przeciwnie, woda, którą ja mu dam, stanie się w nim źródłem wody tryskającej na żywot wieczny.",
      "Rzekła doń niewiasta: Panie, daj mi tej wody, abym więcej pragnienia nie odczuwała i nie potrzebowała już tu przychodzić, żeby czerpać wodę.",
      "Jezus rzekł do niej: Idź, zawołaj męża swego i powróć tutaj.",
      "Niewiasta odpowiedziała mu: Nie mam męża. Jezus rzekł do niej: Dobrześ powiedziała: Nie mam męża;",
      "miałaś bowiem pięciu mężów, a ten, z którym teraz żyjesz, nie jest twoim mężem; toś po prawdzie powiedziała.",
      "Wtedy rzekła mu niewiasta: Panie, widzę, że jesteś prorokiem!",
      "Ojcowie nasi oddawali Bogu cześć na tej tam górze; wy zaś twierdzicie, że w Jerozolimie jest miejsce, gdzie należy Bogu cześć oddawać.",
      "Jezus odrzekł jej: Wierz mi, niewiasto, że nadchodzi godzina, kiedy ani na tej górze, ani w Jerozolimie nie będziecie oddawali czci Ojcu.",
      "Wy czcicie to, czego nie znacie, my czcimy to, co znamy, bo zbawienie od Żydów pochodzi.",
      "Lecz nadchodzi godzina, owszem, już nadeszła, kiedy prawdziwi czciciele będą oddawali Ojcu cześć w duchu i w prawdzie, bo takich czcicieli szuka Ojciec.",
      "Bóg jest duchem; ci, którzy mu cześć oddają, winni oddawać cześć w duchu i w prawdzie.",
      "Rzekła mu niewiasta: Wiem, że Mesjasz - to znaczy Chrystus - ma przyjść. Gdy przyjdzie, wszystko nam oznajmi.",
      "Wtedy rzekł jej Jezus: Jam jest, który mówię z tobą!",
      "W tej chwili nadeszli uczniowie jego i dziwili się, że rozmawiał z niewiastą. Żaden jednak nie zapytał: Czego żądasz? - lub: Dlaczego mówisz z nią?",
      "Niewiasta zaś pozostawiwszy swój dzban pobiegła do miasta i mówiła do ludzi:",
      "Chodźcie, zobaczcie człowieka, który powiedział mi wszystko, co uczyniłam: czyż nie jest to Mesjasz?",
      "Wyszli tedy z miasta, aby pójść do niego.",
      "Tymczasem jego uczniowie prosili go: Rabbi, jedz!",
      "Ale on odrzekł im: Ja mam pokarm, którego wy nie znacie.",
      "Uczniowie zaś pytali jeden drugiego: Czyżby przyniósł mu kto jeść?",
      "A Jezus rzekł do nich: Pokarmem moim jest pełnić wolę tego, który mnie posłał, i dokonać dzieła jego.",
      "Czyż nie mówicie: Jeszcze cztery miesiące, a nadejdą żniwa? A więc powiadam wam: Podnieście oczy i oglądajcie pola! Bieleją już pod żniwa.",
      "Żniwiarz odbiera już swą zapłatę i zbiera plon na żywot wieczny, tak że raduje się jednocześnie ten, który sieje, i ten, który żniwuje.",
      "Bo tu sprawdza się przysłowie: Jeden sieje, a drugi zbiera.",
      "Ja wysłałem was, abyście zbierali to, co was nie kosztowało żadnego trudu. Inni trudzili się, a wyście weszli w ich znoje.",
      "Wielu z Samarytan tego miasta uwierzyło w niego dzięki słowom niewiasty zapewniającej: Powiedział mi wszystko, co uczyniłam.",
      "Gdy więc Samarytanie przyszli do niego, prosili go, aby u nich pozostał. I on pozostał tam przez dwa dni.",
      "I jeszcze wielu więcej uwierzyło dzięki nauce jego.",
      "A do niewiasty mówili: Teraz już wierzymy, nie tylko z powodu tego, coś ty nam mówiła; bo sami słyszeliśmy go i doszliśmy do przekonania, że jest on rzeczywiście Zbawicielem świata.",
      "Po tych dwóch dniach odszedł stamtąd i udał się do Galilei;",
      "bo Jezus sam oświadczył, że żaden prorok nie znajduje uznania we własnej ojczyźnie.",
      "Kiedy więc przyszedł do Galilejczycy przyjęli go z radością, ponieważ widzieli wszystko, co zdziałał w Jerozolimie podczas świąt. Oni bowiem także byli na tej uroczystości.",
      "Przyszedł zatem ponownie do Kany Galilejskiej, gdzie uczynił z wody wino. W Kafarnaum był pewien urzędnik dworu, którego syn chorował.",
      "Dowiedziawszy się, że Jezus powrócił z Judei do Galilei, udał się do niego prosząc, aby przyszedł i uzdrowił jego syna; bo już dogorywał.",
      "Jezus rzekł do niego: Jeżeli me widzicie znaków i cudów, nie wierzycie.",
      "Panie - rzekł do niego ów urzędnik - przyjdź, zanim umrze dziecko moje.",
      "Jezus odpowiedział mu: Idź, syn twój żyje! Uwierzył ów człowiek słowu, które mu rzekł Jezus, i poszedł.",
      "Kiedy był już w drodze, słudzy wyszli mu naprzeciw z wiadomością, że syn jego żyje.",
      "Zapytał ich wtedy o godzinę, w której mu się polepszyło. Odpowiedzieli mu: Wczoraj około siódmej godziny opuściła go gorączka.",
      "Poznał wtedy ojciec, że była to ta godzina, kiedy mu Jezus powiedział: Syn twój żyje. I uwierzył z całym swym domem.",
      "Był to drugi cud, którego Jezus dokonał po swym powrocie z Judei do Galilei."
    ],
    [
      "Potem nadeszło święto żydowskie, a Jezus udał się do Jerozolimy.",
      "W Jerozolimie znajduje się przy Owczej Bramie sadzawka, która ma pięć krużganków, zwana po hebrajsku",
      "W nich leżało wielu chorych, ślepych, chromych i paralityków, czekających na poruszenie wody.",
      "Bo od czasu do czasu zstępował do sadzawki anioł [Pański] i poruszał wodę. Kto pierwszy wstąpił do tej wzburzonej wody, odzyskiwał zdrowie, jakąkolwiek by był dotknięty chorobą.",
      "A leżał tam człowiek, który chorował już od trzydziestu ośmiu lat.",
      "Jezus ujrzawszy go leżącego i dowiedziawszy się, że już od dawna znajduje się w tym stanie, zapytał go: Chcesz odzyskać zdrowie?",
      "Chory odrzekł mu: Panie, nie mam nikogo, kto by mnie zanurzył w sadzawce, gdy woda się poruszy. Bo zanim ja dojdę, inny już schodzi przede mną.",
      "Wtedy rzekł doń Jezus: Powstań, weźmij swe łoże i idź.",
      "Natychmiast został ów człowiek uzdrowiony, wziął swe łoże i chodził.",
      "A był tego dnia właśnie szabat. Dlatego Żydzi mówili do uzdrowionego: Dziś jest szabat. Nie wolno ci więc nosić swego łoża.",
      "Odrzekł im: Ten, który mnie uzdrowił, powiedział mi: Weź łoże swe i idź.",
      "Zapytali go więc: Któż to jest ten człowiek, który ci powiedział: Weź łoże swe i idź?",
      "Uzdrowiony nie wiedział, kto to był, bo Jezus oddalił się poprzez tłum, który się tam zebrał.",
      "Później spotkał go Jezus na placu świątynnym i rzekł mu: Oto teraz jesteś zdrów. Nie grzesz więcej, aby ci się coś gorszego nie przydarzyło.",
      "Człowiek ów poszedł i oznajmił Żydom, że to Jezus go uzdrowił.",
      "To stało się przyczyną, że Żydzi prześladowali Jezusa, ponieważ czynił takie rzeczy w szabat.",
      "Lecz Jezus odciekł im: Ojciec mój działa jeszcze teraz - i ja działam także.",
      "Dlatego Żydzi jeszcze bardziej nastawali na jego życie, bo nie tylko naruszał szabat, ale nadto nazywał Boga swym Ojcem, czyniąc się równym Bogu.",
      "Jezus odrzekł im: Zaprawdę, zaprawdę powiadam wam: Syn nie może nic uczynić sam ze siebie, tylko to, co widzi, że Ojciec czyni. Co on czyni, czyni tak samo i Syn.",
      "Bo Ojciec miłuje Syna i ukazuje mu wszystko, co sam czyni. Ukaże mu zresztą dzieła jeszcze większe od tych, tak że zdumiewać się będziecie.",
      "Bo jak Ojciec wskrzesza umarłych i życie im przywraca, podobnie i Syn daje. życie, komu zechce.",
      "A ponadto Ojciec nie sądzi nikogo, lecz zdał wszelki sąd na Syna,",
      "aby wszyscy czcili Syna, tak jak czczą Ojca. Kto nie czci Syna, nie czci także Ojca, który go posłał.",
      "Zaprawdę, zaprawdę powiadam wam: Kto słucha słowa mego i wierzy temu, który mnie posłał, ten ma życie wieczne i nie podpada pod sąd, lecz przeszedł już ze śmierci do życia.",
      "Zaprawdę, zaprawdę powiadam wam: Zbliża się godzina, a nawet już nadeszła, w której umarli usłyszą głos Syna Bożego, a ci, którzy go posłuchają, żyć będą.",
      "Bo jak Ojciec ma życie w sobie, tak też Synowi udzielił, by miał życie w sobie,",
      "i dał mu wsadzę sądzenia, bo jest Synem Człowieczym.",
      "Nie dziwcie się temu, bo nadchodzi godzina, w której wszyscy, co są w grobach, usłyszą głos jego.",
      "Wtedy ci, którzy dobrze czynili, wyjdą na zmartwychwstanie żywota, ci, co źle czynili, na zmartwychwstanie potępienia.",
      "Niczego sam z siebie czynić nie mogę: wydaję sąd według tego, co słyszę, a sąd mój jest sprawiedliwy. Bo ja nie szukam mojej woli, lecz woli tego, który mnie posłał.",
      "Jeżeli sam o sobie wydaję świadectwo, to świadectwo moje nie uchodzi za wiarogodne;",
      "jest ktoś inny, kto wydaje o mnie świadectwo, a ja wiem, że świadectwo, które o mnie daje, jest wiarogodne.",
      "Posłaliście do Jana, a on dał świadectwo prawdzie.",
      "Ja zaś nie opieram się na świadectwie ludzkim; a o tych rzeczach mówię do was, abyście osiągnęli zbawienie.",
      "On był pochodnią gorejącą i świecącą, a wam spodobało się radować się jej światłem tylko przez krótką chwilę.",
      "Lecz ja mam świadectwo większe niż Janowe: bo czyny, które mój Ojciec dał mi do spełnienia - te czyny właśnie, które ja spełniam - one o mnie świadczą, że to Ojciec mnie posłał.",
      "Tak to Ojciec, który mnie posłał, wydał świadectwo o mnie. Co prawda wyście nigdy nie słyszeli ani głosu jego, ani oblicza jego nie widzieliście,",
      "ani nie przechowaliście w sobie jego słowa, ponieważ nie wierzycie w tego, którego on posłał.",
      "Badacie Pisma, bo sądzicie, że znajdujecie w nich żywot wieczny; a właśnie one świadczą o mnie.",
      "Lecz wy nie chcecie przyjść do mnie, aby posiąść życie.",
      "Nie przyjmuję pochwały od ludzi.",
      "Toć wiem o was, że nie macie w sobie miłości do Boga.",
      "Przyszedłem w imię Ojca mego, lecz wy mnie nie przyjmujecie. Gdyby przyszedł kto inny we własnym imieniu, przyjęlibyście go.",
      "Jakże możecie dojść do wiary wy, którzy pragniecie chwały jeden od drugiego, a nie szukacie chwały, która pochodzi od samego Boga?",
      "Nie myślcie, że ja was oskarżać będę przed Ojcem moim: oskarżycielem waszym jest Mojżesz, w którym pokładacie nadzieję.",
      "Bo gdybyście Mojżeszowi wierzyli, wierzylibyście także mnie; on bowiem pisał o mnie.",
      "Lecz jeżeli nie wierzycie temu, co on napisał, jakże moim słowom uwierzycie?"
    ],
    [
      "Potem udał się Jezus na drugi brzeg Morza Galilejskiego, czyli Tyberiadzkiego.",
      "Wielka rzesza ludu szła za nim, gdyż widziano cuda, których dokonał nad chorymi.",
      "Jezus zaś wstąpił na wzgórze i usiadł tam z uczniami swoimi.",
      "Zbliżała się Pascha, święto żydowskie.",
      "Gdy Jezus podniósł oczy i zobaczył wielką rzeszę, która zbiegła się do niego, rzekł do Filipa: Gdzie moglibyśmy zakupić chleba, aby ci posilić się mogli?",
      "Mówił zaś to, aby wystawić go na próbę, bo sam wiedział, co zamierzał uczynić.",
      "Filip odpowiedział: Nie starczy chleba za dwieście denarów na to, żeby każdy z nich mógł choć trochę otrzymać.",
      "Jeden z uczniów jego, Andrzej, brat Szymona Piotra, rzekł do niego:",
      "Jest tu pacholę, które ma pięć chlebów jęczmiennych i dwie ryby, lecz cóż to jest na tak wielu? Jezus rzekł: Każcie ludziom usiąść.",
      "A było dużo trawy w tym miejscu. Rozsiedli się więc mężczyźni w liczbie około pięciu tysięcy.",
      "Jezus wziął chleby i uczyniwszy dzięki kazał je rozdawać siedzącym; to samo uczynił z rybami - ile kto chciał.",
      "A gdy się nasycili, rzekł do swoich uczniów: Zbierzcie resztki, które pozostały, żeby nic nie przepadło.",
      "Zebrali więc z pięciu chlebów jęczmiennych pełne dwanaście koszów resztek, które pozostały przy jedzeniu.",
      "Ludzie widząc cud, którego Jezus dokonał, mówili: Ten jest naprawdę owym prorokiem, który ma przyjść na świat.",
      "Jezus wiedząc, że zamierzali przyjść i porwać go, by obwołać go królem, usunął się znów na górę - sam jeden.",
      "Gdy nastał wieczór, uczniowie jego zeszli nad morze.",
      "Wsiadłszy do łodzi popłynęli w kierunku Kafarnaum, na drugi brzeg jeziora. Ściemniło się już, a Jezus nie przybył jeszcze do nich.",
      "Zerwał się silny wiatr i morze burzyło się.",
      "Wiosłując odpłynęli mniej więcej dwadzieścia pięć do trzydziestu stadiów; wtem ujrzeli Jezusa, jak kroczył po morzu i zbliżał się do łodzi. Ogarnął ich strach.",
      "Lecz on rzekł do nich: To ja. Nie bójcie się!",
      "Chcieli go więc zabrać do łodzi, ale łódź znalazła się nagle przy brzegu, do którego płynęli.",
      "Nazajutrz rzesza, która pozostała na drugim brzegu jeziora, spostrzegła, że znajdowała się tam jedna jedyna łódź i że Jezus nie wsiadł wraz ze swymi uczniami do łodzi, lecz że jego uczniowie sami odpłynęli.",
      "Tymczasem nadpłynęły z Tyberiady inne łodzie blisko tego miejsca, gdzie pożywali chleb przez Pana błogosławiony.",
      "Gdy więc rzesza się przekonała, że nie ma tam Jezusa i uczniów jego, wsiedli do łódek i udali się do Kafarnaum, by odszukać Jezusa.",
      "A znalazłszy go na drugim brzegu jeziora pytali go: Rabbi, kiedy tu przybyłeś?",
      "Jezus odrzekł im: Zaprawdę, zaprawdę powiadam wam: Szukacie mnie nie dlatego, że widzieliście cuda, lecz dlatego, że jedliście chleb i nasyciliście się.",
      "Nie starajcie się o pokarm przemijający, ale o pokarm, który trwa na żywot wieczny, jakiego wam Syn Człowieczy udzieli; bo jego Bóg Ojciec naznaczył swą pieczęcią.",
      "Wtedy zapytali go: Cóż mamy czynić, aby pełnić dzieła Boże?",
      "Jezus odrzekł im: Dzieło, którego żąda Bóg, polega na tym, abyście uwierzyli w tego, którego on posłał.",
      "Rzekli tedy do niego: Cóż więc za cud uczynisz, abyśmy go ujrzeli i uwierzyli w ciebie? Jakiego dzieła do konasz?",
      "Ojcowie nasi jedli mannę na pustyni, jak napisano: 'Chleb z nieba dał im do spożycia' (Wj 16, 13:14; Ps 77, 24).",
      "Jezus rzekł do nich: Zaprawdę, zaprawdę powiadam wam: Nie Mojżesz dał wam chleb z nieba, lecz Ojciec mój daje wam prawdziwy chleb pochodzący z nieba.",
      "Bo chlebem Bożym jest ten, który z nieba zstępuje i daje życie światu.",
      "Wtedy rzekli do niego: Panie, dawaj nam ustawicznie tego chleba!",
      "Jezus odrzekł im: Ja jestem chlebem żywota. Kto przyjdzie do mnie, już łaknąć nie będzie; a kto uwierzy we mnie, nigdy już pragnąć nie będzie.",
      "Ale powiedziałem wam: Widzieliście mnie, a jednak nie wierzycie.",
      "Wszystko, co Ojciec mi daje, przyjdzie do mnie; a tego, który do mnie przyjdzie, z pewnością precz nie wypędzę;",
      "bo zstąpiłem z nieba nie na to, aby czynić swoją wolę, lecz wolę tego, który mnie posłał.",
      "A wola tego, który mnie posłał, jest taka, abym nic z tego, co mi dał, nie zatracił, lecz wskrzesił w dzień ostateczny.",
      "Bo to jest wolą Ojca mego [który mnie posłał], ażeby każdy, kto widzi Syna i wierzy w niego, miał żywot wieczny i żebym ja go wskrzesił w dzień ostateczny.",
      "Szemrali tedy Żydzi na niego, ponieważ powiedział: „Jam jest chleb żywy, który z nieba zstąpił.",
      "I mówili: Czyż nie jest to Jezus, syn Józefa, którego ojca i matkę znamy? Jakże więc teraz może mówić: Zstąpiłem z nieba?",
      "Jezus odrzekł im: Nie szemrajcie między sobą!",
      "Nikt nie może przyjść do mnie, jeżeli go Ojciec, który mnie posłał, nie pociągnie; a ja go wskrzeszę w dniu ostatecznym.",
      "Jest napisane u Proroków: 'I będą wszyscy pouczeni przez Boga' (Iz 54, 13; Jr 31, 33:34). Ktokolwiek słucha Ojca i poddaje się jego nauce, przychodzi do mnie.",
      "Nie znaczy to, że ktoś widział Ojca. Jedynie ten, który jest u Boga, widział Ojca.",
      "Zaprawdę, zaprawdę powiadam wam: Kto wierzy [we mnie], ma żywot wieczny.",
      "Ja jestem chlebem żywota.",
      "Ojcowie wasi jedli mannę na pustyni i pomarli.",
      "Oto chleb, który zstąpił z nieba: kto go spożywa, nie umrze.",
      "Ja jestem chlebem żywym, który z nieba zstąpił; jeśli ktoś będzie spożywał ten chleb, żyć będzie na wieki. A ponadto: Chleb, który ja dam, to ciało moje za życie świata.",
      "Wtedy poczęli Żydzi spierać się między sobą mówiąc: Jakże on może dać nam do spożywania ciało swoje?",
      "A Jezus rzekł do nich: Zaprawdę, zaprawdę powiadam wam: Jeżeli nie będziecie spożywali ciała Syna Człowieczego i nie będziecie pili krwi jego, nie będziecie mieli życia w sobie.",
      "Kto spożywa ciało moje i pije krew moją, ma życie wieczne, a ja go wskrzeszę w dniu ostatecznym;",
      "bo ciało moje jest prawdziwym pokarmem, a krew moja jest prawdziwym napojem.",
      "Kto spożywa ciało moje i pije krew moją, we mnie mieszka, a ja w nim.",
      "Tak jak posłał mnie Ojciec, który ma życie w sobie, a ja żyję przez Ojca, tak i ten, kto mnie pożywa, żyć będzie przeze mnie.",
      "To jest chleb, który zstąpił z nieba; nie jest tak, jak [manna, którą] spożywali ojcowie, i pomarli: kto pożywa ten chleb, żyć będzie na wieki.",
      "To powiedział nauczając w synagodze w Kafarnaum.",
      "Wielu przeto z uczniów jego usłyszawszy to mówiło: Twarda jest mowa! Któż jej może słuchać?",
      "A Jezus, świadom, że uczniowie jego szemrają z tego powodu, rzekł do nich: To was gorszy?",
      "A gdybyście ujrzeli Syna Człowieczego wstępującego tam, gdzie był przedtem?",
      "Duch jest tym, który ożywia; ciało na nic się nie przyda. Słowa, które do was wypowiedziałem, duchem są i życiem.",
      "Lecz między wami są tacy, którzy nie wierzą. - Jezus bowiem wiedział od początku, którzy nie uwierzą i kto go wyda. -",
      "Dlatego - mówił dalej - powiedziałem wam, że nikt nie może przyjść do mnie, jeżeliby mu nie było dane przez Ojca.",
      "Od tej chwili wielu z jego uczniów wycofało się i odwróciło - i już mu nie towarzyszyli.",
      "A wtedy rzekł Jezus do Dwunastu: Czy wy także chcecie odejść?",
      "Szymon Piotr odpowiedział mu: Panie, do kogóż pójdziemy? Ty masz słowa żywota wiecznego,",
      "a my wierzymy i wiemy, że ty jesteś Świętym Boga.",
      "Jezus odrzekł im: Czyż ja was wszystkich dwunastu nie wybrałem? A jednak jeden z was jest szatanem!",
      "Miał zaś na myśli Judasza, syna Szymona Iszkariota, który go miał zdradzić, a był jednym z Dwunastu."
    ],
    [
      "Potem obchodził Jezus Galileję. Nie chciał już przebywać w Judei, ponieważ Żydzi nastawali na jego życie.",
      "Zbliżało się żydowskie święto Namiotów.",
      "Powiedzieli więc doń bracia jego: Odejdź stąd i udaj się do Judei, aby uczniowie twoi także ujrzeli dzieła, których dokonujesz.",
      "Bo kto chce być znany, nie kryje się ze swym działaniem. Jeżeli takich czynów potrafisz dokonywać, ukaż się otwarcie światu!",
      "- Bo nawet bracia jego nie wierzyli w niego. -",
      "Jezus odrzekł im: Mój czas jeszcze nie nadszedł, ale dla was zawsze jest pora.",
      "Was świat nienawidzić nie może, mnie zaś nienawidzi, bo ja daję świadectwo przeciwko niemu, że uczynki jego są złe.",
      "Idźcie wy na to święto. Ja na to święto jeszcze nie pójdę, bo czas mój jeszcze nie nadszedł.",
      "Powiedziawszy im to pozostał w Galilei.",
      "Gdy zaś bracia jego poszli na święto, wówczas wyruszył on także, jednak nie jawnie, lecz niepostrzeżenie.",
      "Żydzi więc poszukiwali go podczas świąt pytając się: Gdzież on jest?",
      "Wśród ludu zaś szeptano sobie wiele o nim. Jedni mówili: To jest dobry człowiek. Inni zaś twierdzili: Wręcz przeciwnie, to zwodziciel ludu.",
      "Nikt jednak nie odważył się mówić o nim otwarcie z obawy przed Żydami.",
      "Gdy upłynęła już połowa świąt, Jezus udał się na plac świątynny i nauczał tam.",
      "Żydzi dziwili się i mówili: Jakim sposobem zna on Pismo, skoro się nie kształcił?",
      "A Jezus dał im taką odpowiedź: Nauka moja nie pochodzi ode mnie, ale od tego, który mnie posłał.",
      "Jeżeli kto zechce pełnić wolę jego, przekona się, czy ta nauka pochodzi od Boga, czy też ja mówię sam ze siebie.",
      "Kto mówi sam ze siebie, szuka własnej chwały, kto zaś szuka chwały tego, który go posłał, ten jest prawdomówny i nie ma w nim nieprawości.",
      "Czyż Mojżesz nie dał wam Prawa? A jednak nikt z was nie przestrzega Prawa. Dlaczego chcecie mnie zabić?",
      "Odpowiedziała rzesza: Diabeł cię opętał. Kto chce cię zabić?",
      "Jezus odrzekł im: Jednego dzieła dokonałem, a wszyscy jesteście zbici z tropu.",
      "Ponieważ Mojżesz nadał wam obrzezanie - nie dlatego że pochodzi od Mojżesza, bo pochodzi od patriarchów - wykonujecie je także w szabat.",
      "Jeżeli więc obrzezuje się człowieka także w szabat, aby Prawa Mojżeszowego nie naruszyć, to dlaczegóż oburzacie się na mnie, że całego człowieka uzdrowiłem w szabat?",
      "Nie sądźcie z pozorów, przeciwnie, wydawajcie sądy sprawiedliwe!",
      "Niektórzy tedy mieszkańcy Jerozolimy mówili: Czyż to nie jest ten, na którego życie nastają?",
      "A oto przemawia publicznie i nikt mu nic nie mówi. Czyżby starsi rzeczywiście uznali, że jest Mesjaszem?",
      "Ale wiemy przecież, skąd on pochodzi. Tymczasem gdy Mesjasz przyjdzie, nikt nie będzie wiedzieć, skąd przychodzi.",
      "Wtedy Jezus, który nauczał-na placu świątynnym, zawołał głośno: Tak, znacie mnie i wiecie, skąd jestem. Tymczasem nie przyszedłem sam od siebie, lecz prawdziwie jest takim, jak mówię, ten, który mnie posłał, a wy go nie znacie.",
      "Ja zaś znam go, bo od niego jestem i on mnie posłał.",
      "Usiłowali więc pochwycić go. Ale nikt nie podniósł nań ręki, bo nie nadeszła jeszcze godzina jego.",
      "Spośród rzeszy wielu uwierzyło w niego i mówili: Gdy Mesjasz przyjdzie, czy więcej cudów dokonywać będzie niż ten?",
      "Faryzeusze dowiedzieli się, że ludzie powtarzają sobie szeptem o nim te zdania. Wtedy arcykapłani i faryzeusze wysłali straż, aby go pochwyciła.",
      "Jezus rzekł: Tylko krótki czas jestem jeszcze z wami, a potem pójdę do tego, który mnie posłał.",
      "Będziecie mnie szukać, ale mnie nie znajdziecie, i tam, gdzie ja jestem, nie możecie przyjść.",
      "Mówili tedy Żydzi między sobą: Dokąd chce on pójść, że nie będziemy mogli go znaleźć? Czy chce on może udać się do tych, którzy rozproszeni są między poganami, i pogan nauczać?",
      "Co znaczy to jego powiedzenie: Będziecie mnie szukać, ale mnie nie znajdziecie, i tam, gdzie ja jestem, nie możecie przyjść?",
      "A w ostatnim dniu, który jest najuroczystszy podczas tych świąt, Jezus stał i wołał donośnym głosem: Jeśli kto jest spragniony, niech przyjdzie do mnie i pije.",
      "Z serca tego który wierzy we mnie, jak mówi Pismo, wypłyną rzeki wody żywej (por. Iz 58, 11 ).",
      "Mówił to o Duchu, którego wierzący w niego mieli otrzymać; Duch Święty bowiem jeszcze nie przyszedł, gdyż Jezus jeszcze nie był uwielbiony.",
      "Ci z rzeszy, którzy słyszeli te słowa, mówili: Ten jest naprawdę oczekiwanym prorokiem.",
      "Inni zaś mówili: To jest Mesjasz. A jeszcze inni zaprzeczali: Czyż Mesjasz może przyjść z Galilei?",
      "Czyż nie mówi Pismo: Mesjasz przyjdzie z rodu Dawidowego i z Betlejem, osady, skąd pochodził Dawid (por. 2 Sm 7, 12; Mi 5, 1)?",
      "Tak więc doszło do rozłamu wśród ludzi z powodu niego.",
      "Niektórzy z nich chcieli go uwięzić, lecz nikt nie odważył się podnieść nań ręki.",
      "Gdy straż powróciła do arcykapłanów i faryzeuszów, ci zapytali strażników: Dlaczego nie przyprowadziliście go?",
      "A strażnicy odparli: Nigdy jeszcze nikt nie przemawiał tak, jak przemawia ten człowiek!",
      "A faryzeusze odpowiedzieli im: Czyż i wy daliście się zwieść?",
      "Czy uwierzył w niego który ze starszych albo z faryzeuszów?",
      "Nie; jedynie ten motłoch, który nic z Zakonu nie rozumie; niech będzie przeklęty!",
      "Wtedy odezwał się do nich jeden z ich grona, Nikodem, ten, który już dawniej [w nocy] był przyszedł do niego:",
      "Czyż Prawo nasze zezwala potępić człowieka, wpierw nim się go przesłucha i zanim się zbada jego postępowanie?",
      "Odpowiedzieli mu: Czy ty także pochodzisz z Galilei? Zbadaj dobru [Pisma], a zobaczysz, że z Galilei nie może powstać żaden prorok.",
      "I rozeszli się, każdy do domu swego."
    ],
    [
      "Jezus zaś udał się na Górę Oliwną.",
      "A o świcie poszedł znów na plac świątynny - i wszystek lud zbiegł się do niego. On zaś usiadłszy nauczał ich.",
      "Wtem przyprowadzili mu uczeni w Piśmie i faryzeusze niewiastę, przyłapaną na cudzołóstwie.",
      "Postawili ją w pośrodku i zapytali go: Mistrzu, tę niewiastę przychwycono na gorącym uczynku, jak dopuszczała się cudzołóstwa.",
      "Otóż Mojżesz przykazał nam w Zakonie takie kobiety kamienować. A ty co powiadasz?",
      "Tym pytaniem chcieli wprowadzić go w zakłopotanie i zdobyć powód do oskarżenia go. A Jezus pochyliwszy się począł pisać palcem na ziemi.",
      "Gdy go dalej natarczywie napastowali pytaniami, wyprostował się i rzekł im: Kto z was jest bez grzechu, niech pierwszy rzuci na nią kamieniem.",
      "Porem schylił się znów i pisał dalej na ziemi.",
      "Usłyszawszy tę odpowiedź zaczęli się wycofywać jeden po drugim, począwszy od starszych aż do ostatniego. I został Jezus sam oraz owa niewiasta stojąca w pośrodku.",
      "Wówczas Jezus wyprostowawszy się zapytał ją: Niewiasto, gdzież są [ci, którzy cię oskarżyli]? Nikt cię nie potępia?",
      "Nikt, Panie - odpowiedziała. Jezus rzekł: I ja cię nie potępię. Idź i odtąd nie grzesz więcej.",
      "Innym razem mówił im Jezus: Ja jestem światłem świata: kto idzie za mną, nie będzie chodził w ciemności, lecz będzie miał światłość żywota.",
      "Na to rzekli mu faryzeusze: Sam sobie wystawiasz świadectwo; świadectwo twoje nie jest ważne.",
      "A Jezus odpowiedział im: Chociaż świadczę sam o sobie, świadectwo moje jest ważne. Wiem bowiem, skąd przyszedłem i dokąd idę. Wy zaś nie wiecie, skąd przyszedłem ani dokąd idę.",
      "Wy sądzicie według ciała, ja nie sądzę nikogo;",
      "a jeżeli ja wydaję sąd, to sąd mój jest słuszny, bo ja nie jestem sam, ale ze mną jest Ojciec, który mnie posłał.",
      "A w waszym Zakonie przecież napisano, że świadectwo dwóch osób jest wiarogodne (por. Pwt 17, 6; 19, 15).",
      "Ja daję świadectwo sam o sobie; i świadectwo daje Ojciec, który mnie posłał.",
      "Wtedy zapytali go: Gdzie jest twój Ojciec? Jezus odpowiedział: Nie znacie ani mnie, ani Ojca mego. Gdybyście mnie znali, znalibyście też Ojca mego.",
      "Słowa te wypowiedział przy skarbcu, na podwórcu świątynnym, gdzie nauczał. Nikt go jednak nie uwięził, bo jeszcze nie nadeszła godzina jego.",
      "I znowu mówił Jezus do nich: Ja odchodzę. Będziecie mnie szukać i pomrzecie w grzechu swoim. Dokąd ja idę, wy pójść nie możecie.",
      "Na to rzekli Żydzi: Czy miałby zamiar odebrać sobie życie? Mówi bowiem: Dokąd ja idę, wy pójść nie możecie.",
      "Odrzekł im: Wy jesteście z niskości, ja jestem z wysokości. Wy jesteście z tego świata, ja nie jestem z tego świata.",
      "Dlatego wam powiedziałem, że pomrzecie w grzechach swoich; jeżeli bowiem nie uwierzycie, że to ja jestem, pomrzecie w grzechach swoich.",
      "Wtedy zapytali go: Kimże ty jesteś? Jezus odpowiedział im: Tym właśnie, co wam mówię.",
      "Miałbym wiele do powiedzenia o was i do potępienia w was, ale ten, który mnie posłał, jest prawdomówny, a ja oznajmiam światu to, co usłyszałem od niego.",
      "Nie zrozumieli, że mówi im o Ojcu.",
      "A Jezus ciągnął dalej: Gdy wywyższycie Syna Człowieczego, wtedy poznacie, żem ja jest i że sam z siebie niczego nie czynię, lecz tak mówię, jak mnie Ojciec nauczył.",
      "Ten, który mnie posłał, jest ze mną; nie zostawił mnie samego, bo ja czynię zawsze to, co jemu się podoba.",
      "Gdy tak przemawiał, wielu uwierzyło w niego.",
      "Mówił tedy Jezus do tych Żydów, którzy weń uwierzyli: Jeżeli wytrwacie w nauce mojej, będziecie prawdziwie uczniami moimi.",
      "Poznacie prawdę, a prawda uczyni was wolnymi.",
      "Odrzekli mu: Potomkami Abrahama jesteśmy i nigdy nie byliśmy w niczyjej niewoli. Jakże możesz mówić: Staniecie się wolnymi?",
      "Jezus odrzekł im: Zaprawdę, zaprawdę powiadam wam, kto grzech popełnia, jest niewolnikiem grzechu.",
      "Otóż niewolnik nie pozostaje w domu na zawsze; tymczasem syn pozostaje w nim na zawsze.",
      "Jeżeli więc Syn was wyzwoli, będziecie rzeczywiście wolni.",
      "Wiem dobrze, że jesteście potomkami Abrahama, a jednak nastajecie na życie moje, bo nauka moja nie zapuszcza w was korzeni.",
      "Ja nauczam tego, co widziałem u mego Ojca, a wy czynicie to, czego nauczyliście się od waszego ojca.",
      "Na to odpowiedzieli mu: Ojcem naszym jest Abraham. A Jezus odparł im: Jeżeli jesteście synami Abrahama, spełniajcie czyny Abrahama.",
      "A wy, przeciwnie, usiłujecie teraz zabić mnie, mnie, który głosiłem wam prawdę, jaką od Boga usłyszałem. Tego Abraham nie czynił.",
      "Wy spełniacie czyny ojca waszego. Rzekli do niego: Nie jesteśmy dziećmi nieprawego łoża; mamy jednego Ojca, Boga!",
      "Jezus odrzekł im: Gdyby Bóg był waszym Ojcem, miłowalibyście mnie; bo ja od Boga wyszedłem i przyszedłem. Nie od siebie przyszedłem, lecz on mnie posłał.",
      "Dlaczego nie rozumiecie mojego sposobu mówienia? Bo nie jesteście zdolni słuchać słów moich.",
      "Wy macie diabła za ojca i chcecie postępować według tego, czego wasz ojciec pożąda. On był zabójcą od początku i nie oparł się mocno o prawdę, bo nie ma w nim prawdy. Kiedy kłamie, mówi zgodnie ze swą naturą, bo kłamcą jest i ojcem kłamstwa.",
      "A ponieważ ja prawdę mówię, nie wierzycie mi.",
      "Kto z was może dowieść mi grzechu? Jeżeli [wam] prawdę mówię, czemu mi nie wierzycie?",
      "Kto z Boga jest, słucha słów Bożych. Oto dlaczego wy ich nie słuchacie: ponieważ nie jesteście z Boga.",
      "Na to odpowiedzieli mu Żydzi: Czyż nie mamy słuszności mówiąc, że jesteś Samarytaninem i że jesteś opętany przez diabła?",
      "Jezus odrzeka: „Ja nie jestem opętany, ale czczę Ojca mego, wy zaś znieważacie mnie.",
      "Ja nie szukam własnej chwały; jest jednak ten, który jej szuka i sądzi.",
      "Zaprawdę, zaprawdę powiadam wam, jeżeli kto zachowa naukę moją, nigdy nie ujrzy śmierci.",
      "Wtedy odpowiedzieli mu Żydzi: Teraz przekonaliśmy się, że jesteś opętany przez diabła. Abraham umarł i prorocy, a ty powiadasz: Jeżeli kto zachowa naukę moją, nie zazna nigdy śmierci.",
      "Czy jesteś większy od ojca naszego Abrahama, który umarł? Także prorocy pomarli. Kim siebie czynisz?",
      "Jezus odrzekł: Gdybym ja sam siebie uwielbiał, chwała moja byłaby niczym. Uwielbia mnie Ojciec mój, o którym powiadacie: Jest Bogiem naszym.",
      "A jednak nie znacie go! Ja zaś znam go; a gdybym wam powiedział, że go nie znam, byłbym kłamcą jak wy. Ale ja go znam i słowa jego przestrzegam.",
      "Ojciec wasz Abraham radował się na myśl, że ujrzy dzień mój. Ujrzał go i cieszył się.",
      "Wówczas Żydzi powiedzieli do niego: Pięćdziesięciu lat jeszcze nie masz, a Abrahama widziałeś?",
      "Jezus odrzekł im: Zaprawdę, zaprawdę powiadam wam: Pierwej nim Abraham się stał, jam jest!",
      "Porwali tedy kamienie, by rzucić na niego. Jezus jednak ukrył się i wyszedł z podwórca świątynnego."
    ],
    [
      "Przechodząc ujrzał człowieka ślepego od urodzenia.",
      "Zapytali go uczniowie jego: Rabbi, kto zgrzeszył: on czy rodzice jego, że urodził się ślepy?",
      "Jezus odrzekł: Ani on nie zgrzeszył, ani rodzice jego; lecz dzieła Boże mają się na nim okazać.",
      "Winniśmy pełnić dzieła tego, który mnie posłał, dopóki jest dzień; nadchodzi noc i wtedy nikt już działać nie może.",
      "Póki jestem na świecie, jestem światłością świata.",
      "Po tych słowach splunął na ziemię, uczynił błoto ze śliny, pomazał mu oczy błotem",
      "i rzekł do niego: „Idź i obmyj się w sadzawce Siloe. - Nazwa ta znaczy tyle co Posłany. - Poszedł więc, obmył się i wrócił widząc.",
      "Sąsiedzi i ci, którzy go przedtem widywali jako żebraka, mówili: Czy to nie ten, który siedział i żebrał? Jedni mówili: To on!",
      "A inni: Nie; jest tylko podobny do niego. On zaś sam zapewniał: Tak, to ja.",
      "Pytali go więc Jakim sposobem otworzyły ci się znów oczy?",
      "Odpowiedział: Ten człowiek, któremu Jezus na imię, uczynił błoto, pomazał nim oczy moje i rozkazał mi: Idź do sadzawki Siloe i obmyj się. Poszedłem więc, obmyłem się i odzyskałem wzrok.",
      "Pytali go więc dalej: Gdzież on jest? Nie wiem - odpowiedział.",
      "Zaprowadzili więc tego człowieka, który był przedtem ślepy, do faryzeuszów.",
      "A byt szabat tego dnia, kiedy Jezus uczynił błoto i wzrok mu przywrócił.",
      "Teraz zapytali go z kolei faryzeusze, jak wzrok odzyskał. A on im odpowiedział: Nałożył mi błoto na oczy, obmyłem się i przejrzałem.",
      "Na to mówili niektórzy faryzeusze: Ten człowiek nie jest od Boga, bo nie przestrzega szabatu. Inni mówili: Jak mógłby grzesznik takich cudów dokonywać? W ten sposób nastąpił wśród nich rozłam.",
      "Dlatego zwrócili się z nowym pytaniem do ślepego: Co ty sądzisz o nim, skoro ci wzrok przywrócił? Odrzekł: To prorok.",
      "Teraz Żydzi nie chcieli w ogóle wierzyć, że był ślepy i że wzrok odzyskał. Przywołali więc rodziców uzdrowionego ślepca",
      "i pytali ich: Czy to jest wasz syn, który narodził się ślepy, jak twierdzicie? Jakże to się stało, że teraz widzi?",
      "A rodzice odpowiedzieli: Wiemy, że to nasz syn, który urodził się ślepy.",
      "Ale jakim sposobem teraz widzi, tego nie wiemy. Tak samo kto mu wzrok przywrócił, tego też nie wiemy. Zapytajcie jego samego. Ma swoje lata; sam za siebie mówić będzie.",
      "A rodzice jego mówili tak ze strachu przed Żydami, bo Żydzi byli już uradzili wykluczyć z synagogi każdego, kto by Jezusa uznał Mesjaszem.",
      "Dlatego powiedzieli rodzice jego: Ma swoje lata. Zapytajcie jego samego.",
      "Kazali zatem znowu przywołać człowieka, który był przedtem ślepy, i powiedzieli do niego: Oddaj chwałę Bogu. My wiemy, że człowiek ten jest grzesznikiem.",
      "Odrzekł: Czy grzesznikiem jest, tego nie wiem. Jedno wiem, że byłem ślepy, a teraz widzę.",
      "Zapytali go więc ponownie: Co zrobił z tobą? W jaki sposób przywrócił ci wzrok?",
      "Odpowiedział im: Mówiłem wam już przecież, tylko wy nie chcieliście mnie słuchać. Dlaczego chcecie to jeszcze raz słyszeć? Czy wy także chcecie zostać jego uczniami?",
      "Wtedy obrzucili go obelgami i rzekli: Ty bądź sobie jego uczniem! My jesteśmy uczniami Mojżesza.",
      "My wiemy, że Bóg mówił do Mojżesza, ale skąd się ten tam wziął, tego nie wiemy.",
      "Na to odrzekł im ów człowiek: To jest rzeczywiście bardzo dziwne, że nie wiecie, skąd on jest - a przecież przywrócił mi wzrok.",
      "Wiemy, że Bóg nie wysłuchuje grzeszników, ale jeśli ktoś się Boga boi i pełni wolę jego, tego wysłuchuje.",
      "Od wieków nie słyszano, żeby ktoś przywrócił wzrok takiemu, który urodził się ślepy.",
      "Gdyby on nie był od Boga, nie byłby mógł niczego dokonać.",
      "A oni mu odpowiedzieli: W grzechach urodziłeś się cały, a chcesz nas uczyć? I wypędzili go precz.",
      "Jezus dowiedział się o tym, że go precz wypędzili. Spotkawszy go zapytał: Wierzysz ty w Syna Człowieczego?",
      "A on odrzekł: A kto nim jest, Panie, abym mógł uwierzyć w niego?",
      "Jezus mu odpowiedział: Patrzysz na niego. Ten, który z tobą mówi, jest nim.",
      "Wtedy zawołał: Wierzę, Panie! - i upadł przed nim na kolana.",
      "Jezus powiedział: Przyszedłem na ten świat, aby dokonało się rozdzielenie: aby ci, co nie widz, przejrzeli, a ci, którzy widzą, stali się ślepi.",
      "Słowa te usłyszeli niektórzy faryzeusze, którzy go otaczali. Zapytali go więc: Czy my także jesteśmy ślepi?",
      "A Jezus odrzekł im: Gdybyście byli ślepi, nie mielibyście winy: lecz wy powiadacie, że widzicie; a zatem grzech wasz trwa."
    ],
    [
      "Zaprawdę, zaprawdę powiadam wam: Kto nie wchodzi do owczarni przez bramę, lecz inną drogą się wdziera, złodziejem jest i rozbójnikiem.",
      "A kto przez bramę wchodzi, ten jest pasterzem owiec.",
      "Jemu odźwierny otwiera, a owce słuchają jego głosu; woła po imieniu swe owce i wyprowadza je.",
      "Gdy wszystkie wypuścił, idzie przed nimi, a owce za nim idą, bo poznają głos jego.",
      "Za obcym zaś nie pójdą, lecz uciekną od niego, bo nie poznają głosu obcych.",
      "Tę przypowieść opowiedział im Jezus. Oni jednak nie rozumieli, co im przez to chciał powiedzieć.",
      "Dlatego też Jezus odezwał się do nich ponownie: Zaprawdę, zaprawdę powiadam wam, jestem bramą owiec.",
      "Wszyscy, którzy przyszli przede mną, są złodziejami i zbójcami; toteż owoc ich nie słuchały.",
      "Jam jest bramą. Kto wejdzie przeze mnie, będzie zbawiony. Będzie wchodził i wychodził i znajdzie pastwiska.",
      "Złodziej po to tylko przychodzi, by kraść, mordować i niszczyć. Ja przyszedłem, aby życie miały i miały je w pełni.",
      "Ja jestem pasteli dobry. Dobry pasterz daje swe życie za owce swoje.",
      "Najemnik zaś, który nie jest pasterzem i do którego owce nie należą, porzuca owce na widok zbliżającego się wilka i ucieka, a wilk porywa je i rozprasza.",
      "Najemnik ucieka właśnie dlatego, że jest najemnikiem i nie zależy mu na owcach.",
      "Jam jest dobry pasterz i znam owce swoje, a owce moje mnie znają,",
      "tak jak Ojciec mnie zna, a ja znam Ojca. I życie swoje oddaję za owce moje.",
      "Mam ja też inne owce, które nie są z tej owczarni. I te muszę przyprowadzić; będą słuchać głosu mego, i stanie się jedna owczarnia i jeden pasterz.",
      "Dlatego Ojciec mnie miłuje, ponieważ oddaję życie moje, abym je odzyskał.",
      "Nikt nie może mi go zabrać; ja jednak oddaję je dobrowolnie. Mam moc ofiarować je i mam moc odzyskać je. Takie zlecenie odebrałem od Ojca mego.",
      "Z powodu tego przemówienia powstał znowu rozłam między Żydami.",
      "Wielu z nich mówiło: Jest opętany przez diabła i szalony. Dlaczego go słuchacie?",
      "A inni mówili: Tak nie przemawia opętany. Czyż diabeł może ślepcom wzrok przywracać?",
      "W tymczasie obchodzono w Jerozolimie uroczystość Poświęcenia Świątyni. Była zima.",
      "Jezus przechadzał się na podwórcu świątynnym, w krużganku Salomona.",
      "Otoczyli go Żydzi i zadali mu pytanie: Jak długo jeszcze chcesz nas trzymać w niepewności? Jeżeli jesteś Mesjaszem, powiedz nam to otwarcie.",
      "Jezus odrzekł im: Powiedziałem wam, lecz wy nie wierzycie. Czyny, których dokonuję w imię Ojca mego, świadczą za mną.",
      "Ale wy nie wierzycie, bo nie należycie do owiec moich.",
      "Owce moje słuchają głosu mego; znam je, a one idą za mną.",
      "Daję im życie wieczne; nie zginą nigdy i nikt nie wyrwie ich z rąk moich.",
      "Ojciec mój, który mi je dał, jest potężniejszy od wszystkich; i nikt nie może ich wyrwać z rąk Ojca mego.",
      "Ja i Ojciec jedno jesteśmy.",
      "I znów Żydzi pochwycili kamienie, aby go ukamienować.",
      "W odpowiedzi na to zapytał ich Jezus: Dokonałem dużo dobrych dzieł przed wami mocą Ojca mojego. Z powodu którego z tych dzieł chcecie mnie ukamienować?",
      "Żydzi odpowiedzieli mu: Nie chcemy cię kamienować za jakieś dobre dzieło, lecz za bluźnierstwo i za to, że ty będąc człowiekiem czynisz się Bogiem.",
      "Jezus odrzekł im: Czyż nie napisano w waszym Zakonie: 'Ja rzekłem: bogami jesteście' (Ps 81, 6)?",
      "Otóż jeżeli Zakon nazywa bogami tych, do których słowo Boże zwrócone zostało, i jeżeli Pismo nie może być zmienione,",
      "to jakże możecie powiedzieć temu, którego Ojciec poświęcił i na świat posłał: Bluźnisz - dlatego że powiedziałem: Jestem Synem Bożym?",
      "Jeżeli nie pełnię dzieł Ojca mojego, nie wierzcie mi;",
      "ale jeżeli je pełnię, to chociaż mnie nie wierzycie, wierzcie tym dziełom, abyście zrozumieli i poznali, że Ojciec jest we mnie, a ja w Ojcu.",
      "Usiłowali więc ponownie go ująć, ale on uszedł z ich rąk.",
      "Udał się ponownie za Jordan, na to miejsce, gdzie Jan rozpoczął chrzcić, i przebywał tam.",
      "Wielu przyszło do niego mówiąc: Jan nie zdziałał co prawda żadnego cudu, lecz wszystko, co Jan o nim powiedział, okazało się prawdą.",
      "I wielu doszło tam do wiary w niego."
    ],
    [
      "Chorował pewien człowiek: Łazarz z Betanii, miasteczka Marii i Marty, jej siostry.",
      "Była to ta Maria, która namaściła Pana wonnym olejkiem i otarła stopy jego włosami. Jej to właśnie brat, Łazarz, zachorował.",
      "Otóż obie siostry kazały Jezusowi powiedzieć: Panie, ten, którego miłujesz, choruje.",
      "Jezus słysząc to rzekł: To nie jest choroba, na którą umrze; lecz posłuży ona ku chwale Bożej, aby Syn Boży był przez nią uwielbiony.",
      "A Jezus miłował Martę, jej siostrę [Marię] i Łazarza.",
      "Gdy więc usłyszał, że on choruje, pozostał jeszcze dwa dni w tym miejscu, gdzie przebywał,",
      "i dopiero potem rzekł do swoich uczniów: Powróćmy do Judei.",
      "Uczniowie odpowiedzieli mu: Rabbi, dopiero co chcieli cię Żydzi ukamienować, a ty chcesz tam wracać?",
      "Jezus odrzekł: Czyż dzień nie ma dwunastu godzin? Jeśli kto chodzi za dnia, nie potknie się, bo światło tego świata mu świeci.",
      "Lecz jeśli kto chodzi w nocy, potknie się, bo brak mu światła.",
      "Tak przemówił. A potem dodał: Łazarz, przyjaciel nasz, śpi. Ale ja idę zbudzić go ze snu.",
      "Uczniowie odpowiedzieli mu: Panie, jeżeli śpi, to wyzdrowieje.",
      "W rzeczy samej mówił Jezus o śmierci jego; im natomiast zdawało się, że mówił o spoczynku, jaki zwykły sen daje.",
      "A wtedy oświadczył im Jezus otwarcie: Łazarz umarł;",
      "a ja ze względu na was jestem rad, że mnie tam nie było, bo będziecie mogli uwierzyć. Ale idźmy do niego.",
      "Na to rzekł Tomasz z przydomkiem Didymus do innych uczniów: Chodźmy i my umrzeć razem z nim!",
      "Gdy Jezus nadszedł, znalazł Łazarza już od czterech dni leżącego w grobie.",
      "A Betania położona była blisko Jerozolimy, mniej więcej w odległości piętnastu stadiów.",
      "Wielu Żydów zatem przybyło do Marty i Marii, aby je pocieszać po [ich] bracie.",
      "Kiedy Marta usłyszała o przybyciu Jezusa, wyszła mu naprzeciw; Maria tymczasem pozostała w domu.",
      "Marta rzekła do Jezusa: „Panie, gdybyś tu był, nie umarłby brat mój;",
      "ale wiem, że i teraz Bóg da ci, o cokolwiek go poprosisz.",
      "Jezus rzekł jej: Brat twój zmartwychwstanie.",
      "Marta odpowiedziała mu: Wiem, że zmartwychwstanie przy zmartwychwstaniu w dniu ostatecznym.",
      "Jezus rzekł jej: Ja jestem zmartwychwstanie i życie. Kto wierzy we mnie, żyć będzie, chociażby umarł;",
      "i każdy, kto żyje z wiarą we mnie, nigdy nie umrze. Wierzysz w to?",
      "Odrzekła mu: Tak, Panie, wierzę, że jesteś Mesjaszem, Synem Boga [żywego], który przyszedł na świat.",
      "Po tych słowach odeszła i przywoławszy siostrę swą Marię szepnęła jej: Mistrz tu jest i woła cię.",
      "Tamta zaś, usłyszawszy to, szybko powstała i pobiegła do niego.",
      "Jezus bowiem jeszcze nie wszedł do osady i znajdował się w miejscu, gdzie go Marta spotkała.",
      "Żydzi, którzy byli wraz z Marią w domu i pocieszali ją, widząc, że powstała i nagle wybiegła, poszli za nią, bo myśleli, że udaje się do grobu, aby tam płakać.",
      "Gdy Maria przybyła tam, gdzie znajdował się Jezus, i ujrzała go, upadła mu do nóg i rzekła: Panie, gdybyś był tutaj, mój brat nie umarłby.",
      "Jezus, widząc ją we łzach i Żydów, którzy jej towarzyszyli, płaczących, wzruszył się silnie w sercu swoim i głęboko przejęty",
      "zapytał: Gdzieście go położyli? Odrzekli mu: Panie, pójdź i zobacz.",
      "A Jezus zapłakał.",
      "Rzekli więc Żydzi: Patrzcie, jak go miłował!",
      "Niektórzy z nich zaś mówili: Czyż on, który przywrócił wzrok ślepemu, nie mógł sprawić, aby nie umarł?",
      "A Jezus, ponownie wzruszony w swym sercu, udał się do grobu; była to pieczara i kamień leżał na niej.",
      "Jezus rzekł: Odwalcie kamień! Marta, siostra zmarłego, powiedziała mu: Panie, już go czuć, bo od czterech dni leży w grobie.",
      "A Jezus odrzekł jej: Czyż ci nie powiedziałem, że ujrzysz chwałę Bożą, jeżeli uwierzysz?",
      "Wówczas odsunęli kamień. Jezus zaś wzniósłszy oczy w górę modlił się: Ojcze, dziękuję ci, że mnie wysłuchałeś.",
      "Wiedziałem ja wprawdzie, że mnie zawsze wysłuchujesz. Lecz powiedziałem to ze względu na ten lud, który stoi wokoło ażeby uwierzył, żeś ty mnie posłał.",
      "Po tych słowach zawołał donośnym głosem: Łazarzu, wyjdź z grobu!",
      "I wyszedł zmarły mając ręce i nogi powiązane opaskami, a twarz jego była owinięta chustą. Jezus rzekł im: Rozwiążcie go i pozwólcie mu odejść!",
      "Dzięki temu dużo Żydów, którzy przyszli do Marii [i Marty] i widzieli, co Jezus uczynił, uwierzyło w niego.",
      "Niektórzy z nich jednak udali się do faryzeuszów i donieśli im, co Jezus uczynił.",
      "Przedniejsi kapłani i faryzeusze zwołali zatem posiedzenie Rady i oświadczyli: Cóż mamy począć, skoro ten człowiek dokonuje tylu cudów?",
      "Jeżeli mu się nie sprzeciwimy, wszyscy uwierzą w niego, a wówczas przyjdą Rzymianie i zniszczą święte miejsce i naród nasz.",
      "A jeden z nich, Kajfasz, który w tym roku był arcykapłanem, rzekł do nich: Wy nic nie rozumiecie",
      "i nie zdajecie sobie z tego sprawy, że jest dla nas korzystniej, aby jeden człowiek umarł za naród, a nie zginął cały naród.",
      "Tego zaś nie powiedział w swoim imieniu, ale będąc arcykapłanem w tym roku, prorokował, że Jezus ma umrzeć za swój naród;",
      "i nie tylko za swój naród, ale także po to, aby w jedno zgromadzić rozproszone dzieci Boże.",
      "Toteż począwszy od tego dnia byli zdecydowani zabić go.",
      "Z tego powodu Jezus nie pokazywał się więcej otwarcie wśród Żydów, lecz odszedł stamtąd w okolicę bliską pustyni, do miasteczka zwanego Efraim, i tam przebywał z uczniami swoimi.",
      "Tymczasem zbliżała się Pascha żydowska i wielu ludzi z tej okolicy udawało się do Jerozolimy przed Paschą, aby się oczyścić.",
      "Szukali Jezusa i stojąc na podwórcu świątynnym pytali jeden drugiego: Co się wam zdaje? Nie przyjdzie na święto?",
      "Przedniejsi kapłani i faryzeusze wydali rozkaz, że ten, kto by wiedział o miejscu jego pobytu, winien donieść o tym - aby mogli go uwięzić."
    ],
    [
      "Na sześć dni przed Paschą przybył Jezus do Betami, gdzie mieszkał Łazarz, którego Jezus z martwych wskrzesił.",
      "Tam urządzono mu ucztę; Marta usługiwała, Łazarz zaś był jednym z jego współbiesiadników.",
      "Maria wzięła funt prawdziwego olejku nardowego, bardzo kosztownego, namaściła nim stopy Jezusa i wytarła je swymi włosami. Cały dom napełnił się wonią olejku.",
      "Wówczas Judasz Iszkariot, jeden z uczniów jego, który potem miał go zdradzić, rzekł:",
      "Dlaczego nie sprzedano tego wonnego olejku za trzysta denarów i nie rozdano ich ubogim?",
      "A mówił tak nie dlatego, żeby mu chodziło o ubogich, lecz dlatego, że był złodziejem i mając trzos sprzeniewierzał to, co do niego wkładano.",
      "Jezus odrzekł: Daj jej pokój. Postąpiła tak, żeby zachować olejek na dzień mego pogrzebu.",
      "Ubogich macie zawsze wśród siebie, mnie zaś zawsze nie macie.",
      "Bardzo wielu Żydów dowiedziało się, że Jezus się tam znajduje. Zeszli się więc nie tylko ze względu na niego, lecz także dlatego, aby zobaczyć Łazarza, którego wskrzesił z martwych.",
      "Przedniejsi kapłani uchwalili więc zgładzić także Łazarza;",
      "bo wielu Żydów odwracało się od nich z jego powodu i uwierzyło w Jezusa.",
      "Nazajutrz tłumy ludu schodziły się na święta. Usłyszawszy, że Jezus przychodzi do Jerozolimy,",
      "wzięli gałązki palmowe i wyszli na jego spotkanie wołając: Hosanna! Błogosławiony, który przybywa w imię Pańskie, Król Izraela! (Ps 117, 26).",
      "Jezus znalazłszy osiołka wsiadł na niego, tak jak jest napisane:",
      "Nie bój się, córo Syjonu! Oto Król twój przybywa siedząc na źrebięciu oślicy (Za 9, 9).",
      "Uczniowie jego początkowo tego nie rozumieli. Ale gdy Jezus został uwielbiony, wtedy uświadomili sobie, że to było o nim napisane i że oni współdziałali przy tym.",
      "Rzesza ludu więc, która była przy nim, gdy Łazarza wywołał z grobu i z martwych go wskrzesił, dawała o tym świadectwo.",
      "Dlatego właśnie wyszła mu rzesza naprzeciw, że dowiedziała się, iż tego cudu dokonał.",
      "Faryzeusze zaś mówili jeden do drugiego: Patrzcie, bezskutecznie się trudzicie! Oto cały świat poszedł za nim.",
      "Wśród tych, którzy przybyli, aby oddać Bogu cześć z okazji świąt, znajdowało się też kilku pogan.",
      "Ci zwrócili się do Filipa, który pochodził z Betsaidy w Galilei, z prośbą: Panie, chcemy zobaczyć Jezusa.",
      "Filip poszedł i opowiedział to Andrzejowi, a potem Andrzej i Filip poszli, by powiedzieć o tym Jezusowi.",
      "Jezus zaś dał im taką odpowiedź: Nadeszła godzina, kiedy Syn Człowieczy ma być uwielbiony.",
      "Zaprawdę, zaprawdę powiadam wam: Jeżeli ziarno pszeniczne wrzucone w ziemię nie obumrze, pozostaje samo, tak jak jest. Lecz jeżeli obumrze, przynosi obfity owoc.",
      "Kto miłuje życie swe, straci je. A kto w nienawiści ma życie swe na tym świecie, uchowa je na życie wieczne.",
      "Kto chce mi służyć, niech idzie za mną; a gdzie ja jestem, tam będzie też sługa mój. Tego, kto mi służy, uczci Ojciec mój.",
      "Teraz dusza moja jest wstrząśnięta i cóż mam powiedzieć? Ojcze, wybaw mnie od tej godziny? Lecz właśnie dlatego przyszedłem o tej godzinie!",
      "- Ojcze, uwielbij imię twoje. Wtedy rozległ się głos z nieba: Uwielbiłem je i nadal uwielbiać je będę.",
      "Lud, który się tam znajdował i słyszał to, mówił, że zagrzmiało; Niektórzy zaś mówili: Anioł przemówił do niego.",
      "A Jezus rzeki: Ten głos nie dla mnie się odezwał, lecz dla was.",
      "Teraz odbywa się sąd nad tym światem; teraz książę tego świata zostanie precz wyrzucony.",
      "A ja, gdy będę wywyższony nad ziemię, pociągnę wszystkich do siebie.",
      "Tymi słowy chciał wyrazić, jaką śmiercią ma umrzeć.",
      "Lud zaś odrzekł mu: Myśmy się dowiedzieli z Zakonu, że Mesjasz trwa na wieki. Jakże więc możesz powiedzieć, że ma być wywyższony Syn Człowieczy? Któż to jest ten Syn Człowieczy?",
      "Jezus odrzekł im: Jeszcze tylko przez krótki czas jest wśród was światło. Chodźcie, jak długo jeszcze światło macie, aby ciemności was nie zaskoczyły. Kto w ciemności chodzi, nie wie, dokąd idzie.",
      "Jak długo macie światłość, wierzcie w światłość, abyście mogli stać się synami światłości. Po tych słowach oddalił się Jezus i ukrył się przed nimi.",
      "Mimo że tak wielkie cuda wobec nich zdziałał, nie uwierzyli w niego.",
      "Tak miały spełnić się słowa proroka Izajasza: Panie, któż uwierzy temu, cośmy usłyszeli? Komuż ramię Pańskie zostało objawione? (Iz 53, 1).",
      "Nie mogli dojść do wiary, bo takie są dalsze słowa Izajasza:",
      "Oczy ich oślepił, a serce ich zatwardził, aby swymi oczyma nie widzieli, a sercem swym nie pojęli ani się nawrócili, żebym ich nie uzdrowił (6, 9:10).",
      "Tak powiedział Izajasz, bo widział chwałę jego i mówił o nim.",
      "A tymczasem uwierzyło w niego wielu nawet spomiędzy członków sanhedrynu; lecz z powodu faryzeuszów nie wyznawali tego otwarcie z obawy, żeby ich nie wykluczono z synagogi;",
      "bo wyżej cenili sobie chwałę, jaką ludzie dają, od chwały, która należy się Bogu.",
      "Jezus zaś wołał donośnym głosem: Kto we mnie wierzy, nie wierzy we mnie, lecz w tego, który mnie posłał;",
      "a kto mnie widzi, widzi tego, który mnie posłał.",
      "Ja przyszedłem na świat jako światło, żeby nikt, kto we mnie wierzy, nie pozostawał w ciemności.",
      "A jeżeli kto słowa moje słyszy, ale ich nie zachowuje, to ja go nie sądzę, bo ja nie przyszedłem, aby sądzić świat, lecz aby świat zbawić.",
      "Kto mnie odrzuca i słów moich nie przyjmuje, ten ma już swego sędziego: to słowo, które głosiłem, samo sądzić go będzie w dniu ostatecznym.",
      "Bo ja nie mówiłem we własnym imieniu, lecz Ojciec, który mnie posłał, nakazał mi, co mam mówić i głosić.",
      "A ja wiem, że przykazanie jego jest żywotem wiecznym. Co mówię, to mówię tak, jak mi Ojciec, powiedział."
    ],
    [
      "Było to przed świętem Paschy. Jezus wiedząc, że nadeszła jego godzina, aby przeszedł z tego świata do Ojca swego, który miłował swoich, którzy byli na świecie, do końca ich umiłował. 13:2 A działo się to podczas wieczerzy. Diabeł był już Judaszowi Iszkariotowi, synowi Szymona, poddał myśl, żeby go zdradził.",
      "- - -",
      "A Jezus, chociaż miał świadomość, że Ojciec oddał wszystko w ręce jego i że wyszedł od Boga i do Boga powraca",
      "- powstał od wieczerzy, a złożywszy swe szaty wziął prześcieradło i przepasał się nim.",
      "Potem nalał wody do miednicy i zaczął uczniom obmywać nogi i wycierać je prześcieradłem, którym był przepasany.",
      "I tak przystąpił też do Szymona Piotra. A ten mu rzekł: Panie, ty chcesz mi nogi umyć?",
      "Jezus odpowiedział mu: Co ja czynię, tego ty teraz nie rozumiesz, ale potem zrozumiesz.",
      "Piotr odrzekł mu: Nie, przenigdy nie będziesz mi nóg mył. Jezus odpowiedział mu: Jeżeli cię nie umyję, nie będziesz w łączności ze mną.",
      "Wtedy rzekł Szymon Piotr: Panie, a więc nie tylko me nogi, lecz także ręce i głowę!",
      "Jezus rzekł mu: Kto wziął kąpiel, ten potrzebuje tylko nogi sobie umyć i cały będzie czysty. I wy czyści jesteście, lecz nie wszyscy.",
      "Wiedział bowiem, kto go zdradzi. Dlatego powiedział: Nie wszyscy jesteście czyści.",
      "Kiedy więc umył im nogi i przywdziawszy swe szaty zasiada do stołu, rzekł do nich: Czy rozumiecie, co wam uczyniłem?",
      "Nazywacie mnie Mistrzem i Panem - i słusznie, bo jestem nim.",
      "Jeżeli tedy ja, Pan i Mistrz, umyłem wam nogi, to i wy powinniście jeden drugiemu nogi umywać.",
      "Dałem wam bowiem przykład - abyście wy także czynili tak, jak ja wam uczyniłem.",
      "Zaprawdę, zaprawdę powiadam wam: Sługa nie jest czymś więcej niż pan jego ani poseł czymś więcej niż ten, który go posłał.",
      "Jeżeli to rozumiecie i według tego postępujecie, błogosławieni jesteście.",
      "Nie mówię tego o was wszystkich. Wiem ja, których wybrałem. Lecz Pismo musi się spełnić: ten, który pożywa chleba mego, podniósł przeciwko mnie piętę swoją (por. Ps 40, 10).",
      "Mówię wam o tym już teraz, zanim to nastąpi, abyście uwierzyli, gdy się stanie, że to do mnie się odnosi.",
      "Zaprawdę, zaprawdę powiadam wam: Kto przyjmuje tego, którego posyłam, mnie przyjmuje; a kto mnie przyjmuje, tego przyjmuje, który mnie posłał.",
      "PO tych słowach wzruszył się Jezus W duchu i rzekł: Zaprawdę, zaprawdę powiadam wam: Jeden z was mnie zdradzi.",
      "Uczniowie spoglądali jeden na drugiego, bo nie wiedzieli, o kim mówi.",
      "Jeden z uczniów jego, którego Jezus szczególnie miłował, siedział przy boku Jezusa.",
      "Szymon Piotr dał mu znak i rzekł mu: Zapytaj, o kim mówi.",
      "A on opierając się o pierś Jezusa zapytał: Panie, kto to jest?",
      "Jezus odrzekł: To ten, dla którego umoczę kawałek chleba i podam mu go. I umoczył kawałek chleba, wziął go i podał Judaszowi, synowi Szymona Iszkariota.",
      "A po spożyciu tego chleba w tejże chwili wstąpił weń szatan. Jezus rzekł więc do niego: Co masz czynić, uczyń szybko!",
      "Żaden z biesiadników nie zrozumiał, po co mu tak mówił.",
      "A ponieważ Judasz miał trzos, przypuszczali niektórzy, że Jezus chciał mu powiedzieć: Zakup, czego nam potrzeba na święto, albo że ma dać coś ubogim.",
      "On zaś spożywszy kąsek wyszedł natychmiast. A była noc.",
      "Po jego wyjściu rzekł Jezus: Teraz Syn Człowieczy został uwielbiony i Bóg został w nim uwielbiony.",
      "Jeżeli Bóg został w nim uwielbiony, uwielbi go Bóg także w samym sobie, i wnet go uwielbi.",
      "Dzieci moje! Niedługo już będę z wami. Będziecie mnie szukali, ale jak to już Żydom powiedziałem, tak teraz powiadam wam: dokąd ja idę, tam wy pójść nie możecie.",
      "Przykazanie nowe wam daję: Miłujcie się wzajemnie! Jak ja was umiłowałem, tak macie wy także wzajemnie się miłować.",
      "Po tym wszyscy poznaj, że jesteście uczniami moimi, jeżeli miłość mieć będziecie jedni ku drugim.",
      "Zapytał go Szymon Piotr: Panie, dokąd idziesz? Jezus odpowiedział: Dokąd ja idę, tam ty teraz za mną iść nie możesz; ale później pójdziesz za mną.",
      "Piotr odpowiedział: Panie, dlaczego nie mogę iść teraz za tobą? Życie moje dym za ciebie.",
      "Jezus odpowiedział mu: Życie chcesz oddać za mnie? Zaprawdę, zaprawdę powiadam ci: Zanim kogut piać przestanie, po trzykroć mnie się zaprzesz."
    ],
    [
      "Niech się nie trwożą serca wasze.",
      "Wierzcie w Boga i wierzcie także we mnie! W domu Ojca mego jest mieszkań wiele. Gdyby tak nie było, byłbym wam powiedział; bo idę wam miejsce przygotować.",
      "A gdy odszedłszy przygotuję wam miejsce, powrócę i zabiorę was do siebie, abyście wy także byli tam, gdzie ja jestem.",
      "A drogę do miejsca, gdzie idę, znacie dobrze.",
      "Tomasz rzekł doń: Panie, nie wiemy, dokąd idziesz; jakże więc możemy znać drogę?",
      "Jezus rzekł mu: Jam jest droga i prawda, i życie. Nikt nie przychodzi do Ojca inaczej jak tylko przeze mnie.",
      "Gdybyście byli mnie poznali, znalibyście także Ojca mego. Teraz go już znacie; widzieliście go przecież.",
      "Wtedy rzekł do niego Filip: Panie, pokaż nam Ojca! To nam wystarczy.",
      "Jezus mu odpowiedział: Tak dawno już jestem z wami, a ty mnie jeszcze nie znasz, Filipie? Kto mnie widział, widział także i Ojca. Jakże możesz mówić: Pokaż nam Ojca?",
      "Czy nie wierzysz, że ja jestem w Ojcu, a Ojciec jest we mnie? Słów, które do was mówię, nie mówię od siebie. A Ojciec, który przebywa we mnie, dokonuje swych dzieł.",
      "Wierzcie mi: ja jestem w Ojcu, a Ojciec jest we mnie; wierzcie w to choćby dla samych czynów.",
      "Zaprawdę, zaprawdę powiadam wam: Kto wierzy we mnie, ten będzie spełniać czyny, które ja spełniam; owszem, jeszcze większych nad te dokona. Bo ja idę do Ojca.",
      "Wszystko, o co [Ojca] w imię moje prosić będziecie, spełnię, aby Ojciec był uwielbiony w Synu.",
      "O cokolwiek mnie prosić będziecie w imię moje, spełnię.",
      "Jeżeli miłujecie mnie, będziecie zachowywać moje przykazania;",
      "ja prosić będę Ojca, a on da wam innego Pocieszyciela, aby pozostał z wami na zawsze:",
      "Ducha prawdy, którego świat otrzymać nie może, ponieważ go ani widzi, ani zna. Wy go znacie, bo pozostaje przy was i będzie w was.",
      "Nie zostawię was sierotami, przyjdę do was.",
      "Wkrótce świat mnie więcej nie ujrzy; lecz wy będziecie mnie widzieć, bo ja żyję i wy żyć będziecie.",
      "W owym dniu poznacie, że ja jestem w ojcu moim, wy zaś we mnie jesteście, a ja w was.",
      "Kto ma przykazanie moje i zachowuje je, ten mnie miłuje. A kto mnie miłuje, znajdzie miłość u Ojca mego i ja go umiłuję, i objawię się jemu.",
      "Wtedy zapytał go Juda - nie Judasz Iszkariot: Panie, a cóż stało się, że masz się nam objawić, a nie światu?",
      "Jezus mu odrzekł: Jeżeli kto mnie miłuje, będzie strzegł słów moich, a Ojciec mój umiłuje go; do niego przyjdziemy i przebywać będziemy u niego.",
      "Kto mnie nie miłuje, nie przestrzega słów moich. To, co słyszycie ode mnie, to nie moje słowo, lecz Ojca, który mnie posłał.",
      "Mówiłem wam o tych rzeczach, dopóki jeszcze przebywam wśród was.",
      "A Pocieszyciel, Duch Święty, którego Ojciec pośle w imię moje, on nauczy was wszystkiego i przypomni wam wszystko, co wam powiedziałem.",
      "Pokój zostawiam wam, pokój mój daję wam. Daję wam go inaczej, niż świat go daje. Niechaj się serca wasze nie trwożą ani nie lękają.",
      "Słyszeliście, że powiedziałem wam: Idę i powrócę do was. Gdybyście mnie miłowali, cieszylibyście się, że odchodzę do Ojca, bo Ojciec jest większy ode mnie.",
      "A teraz uprzedziłem was o tym, zanim to nastąpi, abyście uwierzyli, gdy się spełni.",
      "Już niedługo będę mógł rozmawiać z wami, bo nadchodzi książę tego świata. Nie ma on do mnie żadnego prawa;",
      "ale świat ma poznać, że miłuję Ojca i tak postępuję, jak mi Ojciec nakazał. Wstańcie! Idźmy stąd!"
    ],
    [
      "Ja jestem prawdziwy krzew winny, a Ojciec mój jest rolnikiem.",
      "Każdą latorośl, która we mnie owocu nie przynosi, odcina; a każdą latorośl, która owoc przynosi, oczyszcza, aby jeszcze obficiej owocowała.",
      "Wy już jesteście oczyszczeni, dzięki słowu, które mówiłem do was.",
      "Pozostańcie we mnie, a ja pozostanę w was. Jak latorośl nie może wydać owocu sama z siebie, jeżeli nie pozostanie złączona z winnym krzewem, tak i wy - jeżeli ze mną nie pozostaniecie w łączności.",
      "Jam jest krzew winny, a wy latorośle. Kto pozostaje we mnie, a ja w nim, ten przynosi obfity plon; bo beze mnie nic uczynić nie możecie.",
      "Kto nie pozostanie we mnie, będzie odrzucony jak latorośl i uschnie; potem zbiorą ją i wrzucą do ognia na spalenie.",
      "Jeżeli pozostaniecie we mnie i słowa moje w was pozostaną, proście, o co chcecie, a stanie się wam.",
      "Ojciec mój będzie uwielbiony przez to, że obfity owoc przyniesiecie, a tak okażecie się uczniami moimi.",
      "Jak Ojciec mnie umiłował, tak ja umiłowałem was. Trwajcie w mej miłości.",
      "Jeżeli będziecie zachowywać moje przykazania, pozostaniecie w mojej miłości; tak jak ja zachowałem przykazania Ojca mojego i trwam w jego miłości.",
      "To powiedziałem wam, ażeby moja radość była w was, a radość wasza była pełna.",
      "To jest przykazanie moje: miłujcie się wzajemnie, tak jak ja umiłowałem was.",
      "Nikt nie może mieć większej miłości jak oddać życie za swych przyjaciół.",
      "Jesteście przyjaciółmi moimi, jeżeli czynicie to, co wam przykazuję.",
      "Nie nazywam was sługami, bo sługa nie wie, co pan jego czynić zamierza; was zaś nazwałem przyjaciółmi, bo objawiłem wam wszystko, co usłyszałem od Ojca mego.",
      "Nie wyście mnie wybrali, lecz ja wybrałem was i ustanowiłem was, abyście szli i owoc przynosili, owoc trwały. Wtedy Ojciec da wam wszystko, o co go w imię moje prosić będziecie.",
      "To przykazuję wam: abyście się wzajemnie miłowali.",
      "Jeżeli świat was nienawidzi, to wiedzcie, że mnie znienawidził pierwej niż was.",
      "Gdybyście byli ze świata, świat miłowałby to, co jest jego. A ponieważ nie jesteście z tego świata, lecz przeciwnie, ja was z tego świata wybrałem i usunąłem z niego, dlatego świat was nienawidzi.",
      "Przypomnijcie sobie słowa moje, które wam powiedziałem: Sługa nie jest czymś więcej niż pan jego. Jeżeli mnie prześladowali, to i was prześladować będą. Jeżeli słowo moje zachowali, zachowają także wasze.",
      "Ale to wszystko uczynią przeciw wam z powodu imienia mego, bo nie znają tego, który mnie posłał.",
      "Gdybym nie przyszedł i nie mówił do nich, nie mieliby winy; ale teraz nie mają wymówki dla grzechu swego.",
      "Kto mnie nienawidzi, nienawidzi także Ojca mego.",
      "Gdybym nie dokonał wśród nich czynów, jakich nikt inny nie dokonał, nie mieliby winy; tymczasem oni, chociaż je widzieli, jednak nienawidzą mnie i Ojca mego.",
      "Lecz ma spełnić się słowo napisane w ich Zakonie: 'Znienawidzili mnie bez powodu' (Ps 34, 19; 68, 5).",
      "Ale kiedy przyjdzie Pocieszyciel, którego wam poślę od Ojca, Duch prawdy, który od Ojca pochodzi - on o mnie świadczyć będzie.",
      "A wy również jesteście moimi świadkami, bo od początku jesteście ze mną."
    ],
    [
      "Powiedziałem wam to, abyście się nie zachwiali.",
      "Wykluczą was z synagog; co więcej, nadchodzi godzina, że każdy, kto was zabije, mniemać będzie, że składa Bogu ofiarę.",
      "A uczynią to [wam] dlatego, że nie poznali ani Ojca, ani mnie.",
      "Ale powiedziałem wam to, abyście gdy nadejdzie ich godzina, przypomnieli sobie, że wam o tym mówiłem. Nie mówiłem wam o tym na początku, ponieważ wśród was przebywałem.",
      "Teraz odchodzę do tego, który mnie posłał, a nikt z was nie pyta mnie: Dokąd idziesz?",
      "Ale ponieważ mówiłem wam o tych rzeczach, smutek napełnił serce wasze.",
      "A jednak jest prawdą to, co wam mówię: lepiej dla was, żebym odszedł. Bo jeżeli nie odejdę, Pocieszyciel nie przyjdzie do was; a jeżeli odejdę, przyślę go wam.",
      "Gdy on przyjdzie, przekona świat o grzechu, sprawiedliwości i o sądzie:",
      "o grzechu, ponieważ nie wierzą we mnie;",
      "o sprawiedliwości, bo idę do Ojca i więcej mnie nie ujrzycie;",
      "o sądzie, ponieważ książę tego świata jest już osądzony.",
      "Miałbym wam jeszcze wiele do powiedzenia, lecz nie jesteście w stanie obecnie znieść tego.",
      "Ale gdy on przyjdzie, Duch prawdy, wprowadzi was do wszelkiej prawdy. Bo nie będzie mówił od siebie, lecz mówić będzie to tylko, co słyszy, i oznajmi wam rzeczy, które mają nastąpić.",
      "On uwielbi mnie, bo otrzyma z tego, co moje jest, aby wam to oznajmić.",
      "Wszystko, co Ojciec posiada, moje jest. Dlatego powiedziałem: otrzyma z tego, co jest moje, aby wam to oznajmić.",
      "Już niezadługo, a nie będziecie mnie oglądać; a potem znów niezadługo, a ujrzycie mnie [bo idę do Ojca].",
      "Wtedy niektórzy z uczniów jego mówili między sobą: Co znaczą słowa, które nam powiedział: Już niezadługo, a nie będziecie mnie oglądać, a potem znów niezadługo, a ujrzycie mnie? I to: Idę do Ojca?",
      "Pytali się więc: Co znaczy to: niezadługo, o którym mówi? Nie wiemy, co chce powiedzieć.",
      "Jezus poznawszy, że chcą go zapytać, rzekł im: Rozprawiacie między sobą nad tym, co wam przed chwilą powiedziałem: Już niezadługo, a nie będziecie mnie oglądać, a potem znów niezadługo, a ujrzycie mnie.",
      "Zaprawdę, zaprawdę powiadam wam: Będziecie płakać i lamentować, podczas gdy świat cieszyć się będzie. Będziecie się smucić, lecz smutek wasz w radość się przemieni.",
      "Gdy niewiasta ma rodzić, czuje niepokój, bo nadeszła jej godzina. Ale gdy dzieciątko porodziła, nie myśli już o swym przygnębieniu z radości, że człowiek na świat się narodził.",
      "Podobnie i wy: teraz się smucicie, lecz znów was zobaczę, a serce wasze radować się będzie i nikt nie będzie mógł odebrać wam waszej radości.",
      "A wówczas o nic mnie już pytać nie będziecie. Zaprawdę, zaprawdę powiadam wam: O cokolwiek prosić będziecie Ojca, da wam w imię moje.",
      "Dotychczas nie prosiliście o nic w imię moje. Proście, a otrzymacie, aby radość wasza była pełna.",
      "Mówiłem wam o tych sprawach w sposób obrazowy. Nadejdzie czas, kiedy nie będę już mówił do was w obrazach, ale bez przenośni o Ojcu opowiadać wam będę.",
      "W owym dniu prosić będziecie w imię moje i nie mówię wam, że ja prosić będę Ojca za wami.",
      "Bo Ojciec sam miłuje was, ponieważ wyście mnie umiłowali i uwierzyli, że wyszedłem od Ojca.",
      "Wyszedłem od Ojca i przyszedłem na świat; teraz zaś opuszczam świat i wracam do Ojca.",
      "Wtedy powiedzieli uczniowie jego: Oto teraz mówisz otwarcie i bez wszelkich przenośni.",
      "Teraz wiemy, że wiesz wszystko i że nie trzeba stawiać ci pytań, Dlatego wierzymy, że wyszedłeś od Boga.",
      "Jezus odrzekł im: Teraz wierzycie?",
      "Oto nadchodzi godzina, a nawet już nadeszła, gdy się rozproszycie, każdy w swoją stronę, a mnie zostawicie samego. Nie jestem jednak sam, bo Ojciec jest ze mną.",
      "Powiedziałem wam to, abyście pokój mieli we mnie. Na świecie będziecie musieli cierpieć; ale ufajcie: jam zwyciężył świat."
    ],
    [
      "Po tych słowach podniósł Jezus oczy ku niebu i modlił się: Ojcze, nadeszła godzina. Uwielbij Syna swego, aby Syn twój ciebie uwielbił,",
      "według władzy, jaką mu dałeś nad wszystkimi ludźmi; aby udzielił życia wiecznego wszystkim, których mu dałeś.",
      "A życie wieczne polega na tym, żeby poznali ciebie, jedynego Boga prawdziwego, i tego, któregoś posłał, Jezusa Chrystusa.",
      "Ja uwielbiłem cię na ziemi spełniając dzieło, któregoś mi dokonać polecił.",
      "A teraz uwielbij mnie, Ojcze, u ciebie samego tą chwałą, którą miałem u ciebie, zanim świat powstał.",
      "Objawiłem twe imię ludziom, których mi dałeś wybrawszy ich ze świata. Byli twoimi, a tyś mi ich darował, i zachowali twe słowo.",
      "Teraz wiedzą, że wszystko, co mi dałeś, od ciebie pochodzi,",
      "bo przekazałem im słowa, które mi powierzyłeś, a oni przyjęli je i poznali prawdziwie, że ja wyszedłem od ciebie. I uwierzyli, że ty mnie posłałeś.",
      "Za nimi proszę. Nie proszę za światem, lecz za tymi, których mi dałeś, bo twoimi są;",
      "bo zresztą wszystko, co moje, twoje jest, a wszystko, co twoje, jest moje; i w nich jestem uwielbiony.",
      "Odtąd nie jestem już na świecie, lecz oni są na świecie, a ja odchodzę do ciebie. Ojcze święty, zachowaj ich w imię twoje, które mi dałeś, aby byli jednością jak my.",
      "Gdy byłem z nimi, sam ich strzegłem w imię twoje, któreś mi dał. Czuwałem nad nimi i żaden z nich nie zginął prócz syna zatracenia. Tak miało spełnić się Pismo.",
      "A teraz odchodzę do ciebie i mówię tak będąc jeszcze na świecie, aby posiedli w sobie pełnię mej radości.",
      "Podałem im słowo twoje. A świat ich znienawidził, bo nie są ze świata, tak jak ja nie jestem ze świata.",
      "Nie proszę, abyś ich zabrał ze świata, lecz żebyś ich zachował od złego.",
      "Toć nie są ze świata, jak i ja nie jestem ze świata.",
      "Uświęć ich w prawdzie; słowo twe jest prawdą.",
      "Jak ty mnie posłałeś na świat, tak i ja ich na świat posłałem.",
      "Za nich poświęcam siebie, aby oni także poświęceni byli w prawdzie.",
      "Nie tylko za nich się modlę, lecz także za tych, którzy uwierzą we mnie dzięki ich słowu.",
      "Niechaj wszyscy będą jednością; jak ty, Ojcze, jesteś we mnie, a ja jestem w tobie, tak niechaj oni będą jednością w nas, aby świat uwierzył, że ty mnie posłałeś.",
      "Ja dałem im chwałę, której mi udzieliłeś, aby byli jednością, jak my jesteśmy jednością;",
      "ja w nich, a ty we mnie; ażeby doszli do doskonałej jedności. Niechaj świat pozna, że ty mnie posłałeś i że umiłowałeś ich, jak mnie umiłowałeś.",
      "Ojcze, chcę, aby ci, których mi dałeś, byli ze mną tam, gdzie ja będę, żeby ujrzeli chwałę moją, której mi udzieliłeś. Boś ty mnie umiłował, zanim powstał świat.",
      "Ojcze sprawiedliwy! Świat nie poznał ciebie, lecz ja ciebie poznałem i oni poznali, żeś ty mnie posłał.",
      "Objawiłem im imię twoje i dalej objawiać będę, ażeby miłość, którą mnie umiłowałeś, była w nich i ja w nich."
    ],
    [
      "Powiedziawszy te słowa Jezus wyszedł z uczniami swoimi na drugi brzeg potoku Cedron; był tam ogród i do niego wszedł z uczniami swoimi.",
      "Także Judasz, który go zdradził, znał to miejsce; bo Jezus bywał tam często z uczniami swoimi.",
      "Judasz tedy, zabrawszy kohortę żołnierzy od przedniejszych kapłanów oraz strażników od faryzeuszów, udał się tam z latarniami, pochodniami i z bronią.",
      "Jezus więc wiedząc wszystko, co się z nim stać mimo, wystąpił i rzekł do nich: Kogo szukacie?",
      "Odpowiedzieli mu: Jezusa z Nazaretu. Jezus rzekł do nich: To ja jestem. Także Judasz, zdrajca jego, stał tam z nimi.",
      "Gdy więc im powiedział: Jam jest, cofnęli się i padli na ziemię.",
      "Zapytał ich więc jeszcze raz: Kogo szukacie? Odpowiedzieli: Jezusa z Nazaretu.",
      "Jezus odrzekł: Powiedziałem wam, że to ja jestem. Jeżeli więc mnie szukacie, pozwólcie tym odejść.",
      "Tak miały spełnić się słowa, które powiedział: Nie utraciłem żadnego z tych, których mi dałeś.",
      "Szymon Piotr, który miał miecz, dobył go i uderzył sługę arcykapłana ucinając mu prawe ucho. Słudze było na imię Malchus.",
      "A Jezus rzekł do Piotra: Schowaj miecz twój do pochwy! Czyż nie mam wypić kielicha, który mi Ojciec podał?",
      "Kohorta więc, trybun oraz straże żydowskie ujęli Jezusa i związawszy go",
      "zaprowadzili najpierw do Annasza; był on bowiem teściem Kajfasza, który był arcykapłanem w tym roku.",
      "Kajfasz to właśnie poradził Żydom: Lepiej jest, aby jeden człowiek za lud śmierć poniósł.",
      "Szedł za Jezusem Szymon Piotr wraz z innym uczniem. Otóż uczeń ten był znany arcykapłanowi i wszedł równocześnie z Jezusem na dziedziniec arcykapłana,",
      "a Piotr został na zewnątrz przy bramie. Ten drugi uczeń, który był znany arcykapłanowi, wyszedł zatem, pomówił z odźwierną i wprowadził Piotra.",
      "Czy ty należysz może także do uczniów tego człowieka? - rzekła do Piotra służąca przy bramie. A on odpowiedział: Nie!",
      "A ponieważ było zimno, służba i straże roznieciły' ognisko i stojąc przy nim grzały się. A Piotr stał także przy nich i grzał się.",
      "Arcykapłan wypytywał Jezusa o uczniów jego i o jego naukę.",
      "Jezus odrzekł mu: Mówiłem jawnie przed światem. Uczyłem zawsze w synagogach i na podwórcu świątynnym, gdzie się wszyscy Żydzi zbierają, a niczego nie głosiłem po kryjomu.",
      "Dlaczego mnie pytasz? Zapytaj tych, którzy słyszeli, o czym im mówiłem. Oto ci wiedzą dobrze, co powiedziałem.",
      "Na te słowa jeden z tam obecnych strażników wymierzył Jezusowi' policzek mówiąc: Tak to odpowiadasz arcykapłanowi?",
      "Jezus mu rzekł: Jeżeli się źle wyraziłem, udowodnij, że źle, a jeśli dobrze, to dlaczego mnie bijesz?",
      "Lecz Annasz odesłał go związanego do arcykapłana Kajfasza.",
      "Tymczasem Szymon Piotr stał i grzał się. Zapytali go wtedy: Czy ty należysz także do jego uczniów? A on zaprzeczył: Nie.",
      "Odrzekł jeden ze sług arcykapłana, krewny tego, któremu Piotr uciął ucho: Czyż nie widziałem cię w ogrodzie razem z nim?",
      "Piotr zaś zaprzeczył znowu. Zaraz też zapiał kogut.",
      "Zaprowadzili tedy Jezusa z domu Kajfasza do pretorium. Było to wczesnym rankiem. Oni jednak nie weszli do pretorium, aby się przez to nie skalać i móc spożyć baranka wielkanocnego.",
      "Piłat więc wyszedł do nich na zewnątrz i zapytał: Jaką skargę wnosicie przeciw temu człowiekowi?",
      "Odpowiedzieli mu: Gdyby to nie był złoczyńca, nie wydalibyśmy go tobie!",
      "Na to odrzekł im Piłat: To bierzcie go sobie sami i osądźcie według waszego Zakonu! Odpowiedzieli mu Żydzi: Nam nie wolno nikogo śmiercią karać.",
      "Tak miały spełnić się słowa, którymi Jezus oznaczył rodzaj swej śmierci.",
      "Piłat wrócił do pretorium i kazawszy zawołać Jezusa zapytał go: Ty jesteś królem żydowskim?",
      "Jezus odrzekł: Czy mówisz to od siebie, czy też inni donieśli ci to o mnie?",
      "A Piłat na to: Czy ja jestem Żydem? Naród twój i przedniejsi kapłani wydali cię w moje ręce. Co uczyniłeś?",
      "Jezus odrzekł: Królestwo moje nie jest z tego świata. Gdyby królestwo moje było z tego świata, słudzy moi pewnie stoczyliby walkę, abym nie został wydany w ręce Żydów; lecz królestwo moje nie jest stąd.",
      "Rzekł tedy Piłat do niego: A więc jednak jesteś królem? Jezus odrzekł: Tak, ja jestem królem. Na to narodziłem się i na to przyszedłem na świat, aby prawdzie dać świadectwo. Każdy, kto kocha prawdę, słucha głosu mego.",
      "Piłat odparł mu: Cóż to jest prawda? Po tych słowach wyszedł znowu do Żydów i rzekł do nich: Nie znajduję w nim żadnej winy.",
      "Przyjęło się u was, że na Paschę uwalniam wam kogoś. Czy chcecie, abym uwolnił króla żydowskiego?",
      "Wtedy [wszyscy] ponownie podnieśli krzyk i wołali: Nie jego, lecz Barabasza! A Barabasz był zabójcą."
    ],
    [
      "Wówczas Piłat wziął Jezusa i kazał go ubiczować.",
      "A żołnierze upletli koronę z cierni, włożyli mu ją na głowę i narzucili na niego płaszcz purpurowy.",
      "Potem stawali przed nim i mówili: Witaj, królu żydowski! I bili go po twarzy.",
      "Piłat ponownie wyszedł na zewnątrz i przemówił do nich: Oto wyprowadzam go wam na zewnątrz, żebyście wiedzieli, że ja w nim żadnej winy nie znajduję",
      "Tak wyszedł Jezus na zewnątrz w koronie cierniowej i w purpurowym płaszczu. Piłat rzekł do nich: Oto człowiek!",
      "Skoro go ujrzeli przedniejsi kapłani i straże, zaczęli krzyczeć: Ukrzyżuj go, ukrzyżuj! Piłat rzekł im: Weźcie go i ukrzyżujcie sami, bo ja nie znajduję w nim żadnej winy.",
      "Żydzi odpowiedzieli mu: My mamy Zakon, a według Zakonu musi umrzeć, bo czynił się Synem Bożym.",
      "Gdy Piłat usłyszał te słowa, zaniepokoił się jeszcze bardziej.",
      "Powrócił znowu do pretorium i zapytał Jezusa: Skąd ty jesteś?” Lecz Jezus nie udzielił mu żadnej odpowiedzi.",
      "Wtedy rzekł doń Piłat: Mnie nie dajesz odpowiedzi? Czy ty nie wiesz, że mam władzę przywrócić ci wolność i mam władzę ukrzyżować cię?",
      "Odrzekł Jezus: Nie miałbyś nade mną żadnej władzy, gdyby ci nie dano z wysoka; dlatego też ten, który wydał mnie w twoje ręce, ponosi dużo większą winę.",
      "Od tej chwili Piłat starał się go uwolnić. Lecz Żydzi poczęli krzyczeć: Jeżeli go uwolnisz, nie jesteś przyjacielem cesarza; ktokolwiek czyni się królem, oświadcza się przeciwko cesarzowi!",
      "Gdy Piłat usłyszał te słowa, kazał Jezusa wyprowadzić na zewnątrz i zasiadł na trybunale, na placu zwanym Litostrotos, po hebrajsku Gabbata.",
      "A był to dzień Przygotowania Paschy, godzina mniej więcej szósta. I rzekł do Żydów: Oto król wasz!",
      "Lecz oto krzyczeli: Precz z nim, precz! Ukrzyżuj go! Piłat zapytał ich: Waszego króla mam ukrzyżować? Odpowiedzieli przedniejsi kapłani: Nie mamy innego króla jak cesarz.",
      "Wówczas Piłat wydał go w ich ręce na ukrzyżowanie.",
      "Zabrali tedy Jezusa [i wyprowadzili go]. Sam dźwigał swój krzyż i szedł na miejsce zwane Trupią Głową, po hebrajsku Golgota.",
      "Tam go ukrzyżowali, a z nim dwóch innych, z jednej i z drugiej strony, Jezusa zaś pośrodku.",
      "Piłat kazał też sporządzić napis i umieścić go nad krzyżem; napis brzmiał: Jezus Nazareński, król żydowski.",
      "Napis ten czytało wielu Żydów, bo miejsce, na którym Jezusa ukrzyżowano, leżało blisko miasta. Napis był po hebrajsku, po łacinie i po grecku.",
      "Przedniejsi kapłani żydowscy rzekli więc do Piłata: Nie pisz: Król żydowski, lecz że on mówił: Jestem królem żydowskim.",
      "Piłat odrzekł: Com napisał, napisałem.",
      "Żołnierze ukrzyżowawszy Jezusa wzięli szaty jego i podzielili je na cztery części, dla każdego żołnierza po jednej; do tego dochodziła jeszcze tunika. Tunika zaś nie była szyta, lecz tkana od góry do dołu.",
      "Więc rzekli jeden do drugiego: Nie rozdzierajmy jej, tylko losujmy, czyja ma być. Tak miały wypełnić się słowa: Podzielili między siebie szaty moje, a o suknię moją rzucili los (Ps 21, 19). To właśnie uczynili żołnierze.",
      "Blisko krzyża stała matka jego oraz siostra jego matki, Maria żona Kleofasa, i Maria Magdalena.",
      "Widząc swą matkę i przy niej ucznia, którego miłował, Jezus rzekł do matki swojej: Niewiasto, oto syn twój.",
      "Potem rzekł do ucznia: Oto matka twoja. Od tej chwili wziął ją uczeń do domu swego.",
      "Teraz wiedział Jezus, że się już wszystko dokonało. Dlatego, ażeby wypełniło się Pismo, rzekł: Pragnę (Ps 68, 22).",
      "A stało tam naczynie z octem. Nałożyli więc na oszczep gąbkę nasiąkniętą octem i przyłożyli mu ją do ust.",
      "Gdy Jezus skosztował octu, rzekł: Wykonało się! I skłoniwszy głowę oddał ducha.",
      "A był to dzień Przygotowania. Żydzi więc nie chcąc, aby ciała pozostały na krzyżu przez szabat, gdyż ów szabat był wielkim świętem, prosili Piłata, żeby kazał ukrzyżowanym połamać golenie i zdjąć ich z krzyża.",
      "Przyszli zatem żołnierze i połamali golenie pierwszemu, a potem drugiemu, który był ukrzyżowany razem z Jezusem.",
      "Lecz gdy przyszli do Jezusa i zobaczyli, że już umarł, nie łamali mu goleni,",
      "ale jeden z żołnierzy przebił mu włócznią bok i natychmiast wypłynęła krew i woda.",
      "Rzeczy te opowiada naoczny świadek - a świadectwo jego prawdziwe jest i on wie, że mówi prawdę - abyście wy także wierzyli.",
      "Albowiem wszystko to stało się, ażeby spełniło się Pismo: Żadnej kości mu nie połamią (Wj 12, 46; Ps 33, 21)",
      "oraz inne słowa Pisma: Podniosą oczy na tego, którego przebili (Za 12, 10).",
      "Potem Józef z Arymatei, który był uczniem Jezusa, lecz z obawy przed Żydami tylko ukrytym, poprosił Piłata, żeby mu było wolno zabrać ciało Jezusa. Piłat dał swe zezwolenie. Poszedł więc i zdjął ciało jego.",
      "Przybył także Nikodem, ten, który pewnego razu przyszedł do Jezusa nocą, i przyniósł ze sobą około stu funtów przyprawy mirry i aloesu.",
      "Wzięli ciało Jezusa i obwiązali je opaskami wraz z wonnościami - stosownie do sposobu grzebania, jaki przyjęty jest u Żydów.",
      "A na miejscu, gdzie Jezusa ukrzyżowano, znajdował się ogród, w ogrodzie zaś nowy grobowiec, w którym nikogo jeszcze nie złożono.",
      "Tam więc, z powodu żydowskiego dnia Przygotowania, złożyli Jezusa; grobowiec bowiem był w pobliżu."
    ],
    [
      "Pierwszego dnia tygodnia Maria Magdalena udała się wczesnym rankiem, kiedy był jeszcze mrok, do grobowca i zobaczyła, że kamień został z grobowca usunięty.",
      "Pobiegła więc szybko do Szymona Piotra i do drugiego ucznia, którego Jezus miłował, i rzekła im: Zabrali Pana z grobu i nie wiemy, gdzie go położono.",
      "Zerwał się więc Piotr wraz z owym drugim uczniem i przybyli do grobu.",
      "Biegli obaj razem; lecz ów drugi uczeń wyprzedził Piotra i pierwszy przybył do grobu.",
      "Schyliwszy się ujrzał opaski na ziemi, ale nie wszedł.",
      "Teraz nadszedł także Szymon Piotr, który biegł za nim, wszedł do grobowca i ujrzał opaski na ziemi,",
      "a chustę, która była na głowie Jezusa, nie leżącą między opaskami, lecz zwiniętą oddzielnie na osobnym miejscu.",
      "Wtedy wszedł także ów drugi uczeń, który przybiegł pierwszy do grobowca. Spojrzał i uwierzył;",
      "bo nie uświadomili sobie jeszcze na podstawie Pisma, że miał z martwych powstać.",
      "Potem uczniowie powrócili do domu.",
      "Maria tymczasem stała blisko grobu na zewnątrz i płakała. Gdy ją wciąż jeszcze płacz dławił, nachyliła się [aby zajrzeć do grobowca].",
      "A wtedy ujrzała tam, gdzie uprzednio leżało ciało Jezusa, dwóch aniołów w białych szatach, siedzących - jeden u głowy, a drugi u nóg.",
      "I rzekli do niej: Niewiasto, czemu płaczesz? Odpowiedziała im: Bo zabrali Pana mego, a nie wiem, gdzie go położyli.",
      "Wyrzekłszy te słowa obróciła się za siebie i ujrzała Jezusa, który tam stał; lecz nie wiedziała, że to Jezus.",
      "Jezus zapytał ją: Niewiasto, czemu płaczesz? Kogo szukasz? Sądząc, że to ogrodnik, rzekła mu: Panie, jeżeli ty go wziąłeś, to powiedz mi, gdzieś go złożył, a ja go zabiorę.",
      "A Jezus rzekł do niej: Mario! A ona obróciwszy się rzekła do niego po hebrajsku: Rabbuni! - co znaczy: Mistrzu.",
      "Jezus rzekł do niej: Nie powstrzymuj mnie, bo nie wstąpiłem jeszcze do Ojca [mego]. Idź do braci moich i powiedz im: Wstępuję do Ojca mego i Ojca waszego, do Boga mego i Boga waszego.",
      "A Maria Magdalena poszła i oznajmiła uczniom, że widziała Pana i że w ten sposób do niej mówił.",
      "Było to późno wieczorem tego samego dnia, pierwszego w tygodniu. Tam, gdzie uczniowie przebywali, drzwi były pozamykane z obawy przed Żydami. Wtedy wszedł Jezus, stanął wśród nich i rzekł do nich: Pokój wam!",
      "A po tych słowach pokazał im ręce i bok. Uradowali się tedy uczniowie ujrzawszy Pana.",
      "A Jezus rzekł im ponownie: Pokój wam! Jak Ojciec mnie posłał, tak i ja was posyłam.",
      "Mówiąc to tchnął na nich i rzekł im: Weźmijcie Ducha Świętego!",
      "Którym odpuścicie grzechy, będą im odpuszczone; a którym zatrzymacie, będą im zatrzymane.",
      "Tomasz zaś, jeden z Dwunastu, zwany Didymus, nie był z nimi, kiedy Jezus przyszedł.",
      "Inni uczniowie więc powiedzieli mu: Widzieliśmy Pana. Lecz on odpowiedział im: Jeżeli nie ujrzę na rękach jego śladu gwoździ i nie włożę palca mego w miejsce gwoździ, a ręki mej nie włożę w bok jego, nie uwierzę.",
      "Po ośmiu dniach, kiedy uczniowie jego byli znowu w domu, a Tomasz był z nimi, wszedł Jezus, mimo że drzwi były zamknięte, stanął między nimi i rzekł: Pokój wam!",
      "Potem rzekł do Tomasza: Włóż tu palec twój i oglądaj ręce moje. Podnieś rękę swą i włóż ją do boku mego; i nie bądź niedowiarkiem, lecz wierzącym.",
      "Tomasz rzekł do niego: Pan mój i Bóg mój!",
      "Jezus odrzekł mu: Uwierzyłeś [Tomaszu], dlatego że mnie ujrzałeś. Błogosławieni, którzy nie widzą, a jednak wierzą!",
      "Jeszcze wielu innych cudów, które nie są w tej księdze zapisane, dokonał Jezus w obecności swych uczniów.",
      "Te zaś zostały tu zapisane, abyście wierzyli, że Jezus jest Mesjaszem, Synem Bożym, i abyście przez wiarę mieli życie w imię jego."
    ],
    [
      "Potem objawił się jeszcze Jezus swym uczniom nad brzegiem Morza Tyberiadzkiego. A objawił się w ten sposób:",
      "Byli razem Szymon Piotr, Tomasz zwany Didymus, Natanael z Kany Galilejskiej, synowie Zebedeusza oraz dwaj inni uczniowie jego.",
      "Szymon Piotr rzekł im: Idę łowić ryby. Idziemy z tobą - odrzekli mu. Poszli i wsiedli do łodzi; ale tej nocy nic nie złowili.",
      "Gdy ranek już świtał, stanął Jezus na brzegu. Lecz uczniowie nie wiedzieli, że to Jezus.",
      "Jezus rzekł więc do nich: Dzieci, macie trochę ryb do zjedzenia? Nie - odpowiedzieli mu.",
      "Na to rzekł im: Zapuśćcie sieć po prawej stronie łodzi, a znajdziecie. Zapuścili więc - i nie mogli jej już wyciągnąć z powodu wielkiej ilości ryb.",
      "A wtedy rzekł ów uczeń, którego Jezus miłował, do Piotra: Pan jest! Gdy Szymon Piotr usłyszał, że to Pan jest, zarzucił na siebie wierzchnią szatę, którą był odłożył, i wskoczył do wody.",
      "Inni uczniowie zaś przypłynęli łodzią ciągnąc za sobą sieć z rybami. A byli niedaleko brzegu, bo około dwustu łokci.",
      "Gdy wysiedli na ląd, ujrzeli na ziemi żarzące się ognisko, a na nim rybę oraz chleb.",
      "Jezus rzekł do nich: Przynieście trochę tych ryb, któreście właśnie złowili.",
      "Szymon Piotr wszedł więc do łodzi i wyciągnął na ląd sieć, napełnioną stu pięćdziesięciu trzema wielkimi rybami; a choć było tak wiele, sieć się nie zerwała.",
      "Potem Jezus rzekł do nich: Przyjdźcie na śniadanie! A żaden z uczniów nie odważył się zapytać: Ktoś ty jest? Bo wiedzieli, że to jest Pan.",
      "Jezus więc przybliżył się i wziąwszy chleb podał go im, podobnie jak i rybę.",
      "Tak to Jezus zmartwychwstały objawił się już po raz trzeci uczniom swoim.",
      "Gdy się posilili, zwrócił się Jezus do Szymona Piotra z pytaniem: Szymonie, synu Jana, czy miłujesz mnie więcej niż oni? Odrzekł mu: Tak, Panie, ty wiesz, że cię kocham. Wtedy rzekł mu: Paś baranki moje!",
      "Zapytał go powtórnie: Szymonie, synu Jana, miłujesz mnie? Odrzekł mu: Tak, Panie, ty wiesz, że cię kocham. I rzekł do niego: Paś owieczki moje!",
      "Zapytał go po raz trzeci: Szymonie, synu Jana, kochasz mnie? Zafrasował się Piotr, ponieważ zapytał go po raz trzeci: Czy kochasz mnie? I odrzekł mu: Panie, ty wiesz wszystko, ty wiesz, że cię kocham. Rzekł doń Jezus: Paś owce moje",
      "Zaprawdę, zaprawdę powiadam ci: Gdy byłeś młodszy, sam przepasywałeś się pasem i chodziłeś, dokąd chciałeś; lecz gdy się zestarzejesz, wyciągniesz ręce swoje, a kto inny opasze cię pasem i zaprowadzi tam, dokąd nie chcesz.",
      "Tymi słowy zaznaczył, jaką śmiercią Piotr uwielbić miał Boga. Powiedziawszy to rzekł do niego: Pójdź za mną!",
      "Odwróciwszy się Piotr ujrzał idącego za sobą ucznia, którego Jezus szczególnie miłował, a który przy wieczerzy opierał się na piersi jego i który go zapytał: Kto to jest ten, który cię wyda?",
      "Gdy więc Piotr go zobaczył, zapytał Jezusa: Panie, a co będzie z nim?",
      "Jezus odpowiedział mu: Jeżeli taka jest wola moja, aby pozostał przy życiu, aż przyjdę - co tobie do tego? Ty pójdź za mną!",
      "W ten sposób powstało wśród braci mniemanie, że ów uczeń nie umrze. Tymczasem Jezus nie powiedział Piotrowi: Nie umrze, lecz: Jeżeli taka jest wola moja, aby pozostał przy życiu, aż przyjdę - co tobie do tego?",
      "Ten właśnie uczeń daje świadectwo o tych rzeczach i napisał o nich; a my wiemy, że świadectwo jego jest prawdziwe.",
      "Ale Jezus zdziałał jeszcze wiele innych rzeczy; gdyby chciano je wszystkie opisać, jedną po drugiej, to, moim zdaniem, cały świat nie objąłby ksiąg, które by należało napisać.1"
    ]
  ],
  [
    [
      "W mojej pierwszej książce, kochany Teofilu, podałem wszystko to, co Jezus zdziałał i czego nauczał od początku",
      "aż do dnia, w którym został wzięty do nieba, dawszy przedtem w Duchu Świętym polecenia wybranym przez siebie apostołom.",
      "Po swej męce bowiem złożył im liczne dowody na to, że żyje: ukazywał się im przez czterdzieści dni i pouczał ich o sprawach królestwa Bożego.",
      "Pewnego razu siedząc z nimi przy biesiadnym stole nakazał im, aby nie opuszczali Jerozolimy, lecz zaczekali na to, co Ojciec był zapowiedział, a co - tak mówił - usłyszeliście z ust moich:",
      "Jan bowiem chrzcił tylko wodą, wy zaś niebawem w Duchu Świętym ochrzczeni będziecie.",
      "Obecni tam zebrani zapytali go więc: Panie, czy nadszedł już czas, w którym odnowisz królestwo Izraela?",
      "Odpowiedział im: Nie wasza to rzecz znać czas i godzinę, którą Ojciec ustanowił powagą swej najwyższej władzy.",
      "Ale kiedy zstąpi na was Duch Święty, otrzymacie jego moc i świadczyć będziecie o mnie w Jerozolimie, w całej Judei oraz Samarii, a nawet aż po krańce świata.",
      "Po tych słowach został w ich oczach uniesiony i obłok zasłonił go przed ich wzrokiem.",
      "Kiedy z uwagą spoglądali w niebo, a on odchodził, oto dwaj mężowie w lśniących szatach stanęli przy nich",
      "i tak się odezwali: Mężowie galilejscy, po cóż stoicie spoglądając w niebo? Ten Jezus, który został spośród was wzięty do nieba, powróci tak samo, jak widzieliście go wstępującego do nieba.",
      "Wtedy wrócili do Jerozolimy z góry, która nosi nazwę Góry Oliwnej, a wznosi się tuż za Jerozolimą w odległości drogi szabatowej.",
      "Przyszedłszy do domu, udali się do sali znajdującej się na piętrze i pozostali tam. Byli to: Piotr i Jan, Jakub i Andrzej, Filip i Tomasz, Bartłomiej i Mateusz, Jakub syn Alfeusza oraz Szymon Zelotes i Juda, brat Jakuba.",
      "Wszyscy oni trwali jednomyślnie na modlitwie wraz z niewiastami i z Maryją, matką Jezusa, oraz braćmi jego.",
      "W tych dniach powstał Piotr wśród y braci - a było ich zebranych mniej więcej sto dwadzieścia osób - i przemówił:",
      "Drodzy bracia! Musiało się spełnić proroctwo, które Duch Święty przez usta Dawida przepowiedział o Judaszu, który wskazał drogę tym, co pojmali Jezusa.",
      "Był przecież zaliczony do naszego grona i uczestniczył w tym urzędzie.",
      "On to nabył rolę za pieniądze uzyskane przez nieprawość. A potem upadłszy głową naprzód rozpękł się na poły, a wszystkie wnętrzności zeń wypłynęły.",
      "Wieść o tym wydarzeniu rozeszła się wśród wszystkich mieszkańców Jerozolimy, tak że nazwano ową rolę w ich języku Hakeldama, to znaczy Pole Krwi.",
      "Napisano bowiem w księdze Psalmów: 'Zagroda jego niech opustoszeje i nikt w niej mieszkać nie będzie' (Ps 68, 26) oraz: .'Urząd jego niech obejmie ktoś inny' (Ps 108, 8).",
      "Trzeba więc, aby jeden z tych mężów, którzy towarzyszyli nam przez cały czas, kiedy Pan Jezus przebywał między nami -",
      "począwszy od chrztu Janowego aż do dnia, w którym został wzięty od nas do nieba - aby jeden z nich wraz z nami dał świadectwo o jego zmartwychwstaniu.",
      "Wtedy przedstawiono dwóch: Józefa, zwanego Barsabą, z przydomkiem Justus, oraz Macieja;",
      "i tak się modlili: Panie, ty, który znasz serca wszystkich, wskaż, którego z tych dwóch wybrałeś,",
      "aby zajął miejsce w tym urzędzie apostolskim, opuszczonym przez Judasza, który poszedł tam, gdzie mu było sądzone.",
      "Potem wrzucili dla nich losy do urny. Los padł na Macieja i tak został on przybrany do grona jedenastu apostołów."
    ],
    [
      "Tymczasem nadszedł dzień Zielonych Świątek i wszyscy byli zebrani w jednym miejscu.",
      "Nagle dał się słyszeć wysoko z nieba szum jakby silnego wichru i napełnił cały dom, w którym przebywali.",
      "Równocześnie ukazały się im języki, jakby z ognia, które rozdzieliły się i na każdym z nich z osobna osiadł jeden.",
      "Wszyscy napełnieni zostali Duchem Świętym i poczęli mówić w obcych językach tak, jak im Duch [Święty] kładł w usta.",
      "Mieszkali wtedy w Jerozolimie bogobojni Żydzi, pochodzący ze wszystkich narodów, jakie są pod słońcem.",
      "Gdy więc ów szum powstał, zbiegł się tłum i zatrwożył się, bo każdy z osobna słyszał ich mówiących w jego ojczystym języku.",
      "Niezmiernie zdziwieni, zaczęli się pytać: Czyż wszyscy ci, którzy tu mówią, nie są Galilejczykami?",
      "Jakimże więc sposobem każdy z nas słyszy swój język ojczysty?",
      "Partowie, Medowie i Elamici, mieszkańcy Mezopotamii, Judei i Kapadocji, Pontu i Azji,",
      "Frygii i Pamfilii, Egiptu i tych części Libii, które sąsiadują z Cyrene, i przebywający tu Rzymianie,",
      "Żydzi i prozelici, Kreteńczycy oraz Arabowie - jakże to słyszymy ich głoszących w naszych językach wielkie dzieła Boże?",
      "Tak to wszyscy dziwili się i nie znajdowali wyjaśnienia. Jeden pytał drugiego: Cóż to ma znaczyć?",
      "Niektórzy zaś drwili mówiąc: Moszczem się upili.",
      "Wtedy wystąpił Piotr wraz z Jedenastoma i odezwał się do nich donośnym głosem w te słowa: Mężowie żydowscy y i wszyscy inni, którzy gościcie w Jerozolimie! Niech wam to będzie wiadome. Dajcie posłuch moim słowom.",
      "Ludzie ci nie są pijani, jak przypuszczacie - bo jest dopiero trzecia godzina dnia.",
      "Wypełnia się tutaj to, co przepowiedział prorok Joel:",
      "'W czasach ostatecznych, mówi Pan, wyleję Ducha mego na wszelkie ciało. Wtedy prorokować będą synowie wasi i córki wasze, młodzieńcy wasi widzenia mieć będą, a starcy wasi sny śnić będą;",
      "nawet na sługi i służebnice moje wyleję w owych czasach Ducha mego - i prorokować będą.",
      "Dziwy ukażę w górze na niebie i znaki na dole na ziemi krew, ogień i słupy dymu.",
      "Słońce zamieni się w ciemności, a księżyc w krew, zanim nadejdzie dzień Pański, wielki i wspaniały.",
      "Każdy, kto wzywać będzie imienia Pańskiego, będzie zbawiony' (Jl 3, 1:5 [2, 28:32]).",
      "Mężowie izraelscy, posłuchajcie tych słów! Jezusa Nazareńskiego, męża, który został przez Boga zatwierdzony jako Boży wysłannik przez dzieła jego wszechmocy, przez cuda i znaki, które zdziałał Bóg przez niego wśród was, jako to sami wiecie -",
      "tego męża, wydanego przez zdradę według postanowionego wyroku i przeznaczenia Bożego, przybiliście do krzyża rękami pogan i zabiliście go.",
      "Lecz Bóg odjął od niego bóle śmierci i wskrzesił go. Nie było bowiem możliwe, aby śmierć trzymała go w swej mocy.",
      "Dawid powiada o nim: 'Stale mam Pana przed oczyma. Stoi po mojej prawicy, abym się nie zachwiał.",
      "Cieszy się z tego serce moje i język mój się raduje. Także i ciało moje spoczywać będzie bezpiecznie.",
      "Nie pozostawisz w otchłani duszy mojej ani nie dasz świętemu twemu oglądać skażenia.",
      "Wskazujesz mi drogę żywota, napełniasz mnie rozkoszą przez obecność swoją' (Ps I5, 8:11 ).Bracia kochani.",
      "Wolno mi przecież śmiało mówić do was o patriarsze Dawidzie: że umarł i został pochowany, a grobowiec jego znajduje się wśród nas aż po dzień dzisiejszy.",
      "Będąc jednak prorokiem i wiedząc, iż Bóg mu uroczyście zaprzysiągł, że jednego z jego potomków osadzi na tronie jego,",
      "mówił proroczo o zmartwychwstaniu Chrystusa, że nie będzie pozostawiony w otchłani i że ciało jego nie zazna skażenia.",
      "Tego Jezusa wskrzesił Bóg z martwych, o czym my wszyscy dajemy świadectwo.",
      "Prawicą Bożą podwyższony, otrzymał zapowiedzianego Ducha Świętego od Ojca i wylał go, jak to widzicie i słyszycie.",
      "Bo Dawid nie wstąpił do nieba, a jednak powiada: 'Rzekł Pan do Pana mego: Siądź po prawicy mojej,",
      "aż położę nieprzyjaciół twoich jako podnóżek pod stopy twoje' (Ps 109, 1).",
      "Niech więc cały dom Izraela wie z niewzruszoną pewnością, że tego właśnie Jezusa, którego wy ukrzyżowaliście, Bóg uczynił Panem i Mesjaszem.",
      "Do głębi wzruszeni tą mową, pytali Piotra i innych apostołów: Bracia czcigodni, co mamy czynić?",
      "A Piotr rzekł do nich: Czyńcie pokutę i niech każdy z was przyjmie chrzest na imię Jezusa Chrystusa; wówczas uzyskacie odpuszczenie grzechów i otrzymacie dar Ducha Świętego.",
      "Bo do was i do dzieci waszych odnosi się ta obietnica, a także do wszystkich, którzy z dala stoją, ilu ich Pan Bóg nasz do siebie powołać raczy.",
      "Wielu też innymi słowy zaklinał ich i upominali Pozwólcie wyratować się spośród tego przewrotnego plemienia.",
      "Ci więc, którzy przyjęli słowo jego, zostali ochrzczeni. Tego dnia przybyło dusz około trzech tysięcy.",
      "Trwali mocno przy nauce apostolskiej oraz w łączności braterskiej, łamali chleb i modlili się.",
      "Bojaźń ogarniała serca wszystkich. Apostołowie bowiem czynili wiele cudów i znaków [w Jerozolimie; toteż wielki strach zapanował w nich wszystkich].",
      "Wszyscy, którzy przyjęli wiarę, tworzyli jedną rodzinę i mieli wszystko wspólne.",
      "Sprzedawali swe posiadłości i mienie swoje, a co zebrali, rozdzielali między wszystkich, stosownie do potrzeb każdego.",
      "Codziennie przebywali jednomyślnie w świątyni, łamali chleb po domach i spożywali pokarm z radością i w prostocie serca.",
      "Chwalili Boga i byli kochani przez wszystkich. A Pan pomnażał codziennie ich liczbę tymi, którzy zbawić się mieli."
    ],
    [
      "Pewnego dnia Piotr i Jan wstępowali do świątyni około godziny dziewiątej, a była to godzina modlitwy.",
      "Wnoszono tam właśnie człowieka, który był chromy od urodzenia. Kładziono go codziennie przy tak zwanej Pięknej Bramie świątynnej, aby tych, którzy nawiedzali świątynię, prosił o jałmużnę.",
      "Kiedy ujrzał Piotra i Jana mających właśnie wejść do świątyni, poprosił ich o jałmużnę.",
      "Piotr - podobnie jak Jan - utkwił w nim wzrok i rzekł: Spojrzyj na nas.",
      "A on spojrzał uważnie na nich w nadziei, że od nich coś otrzyma.",
      "Lecz Piotr rzekł: Srebra i złota nie mam, lecz co mam, to ci daję: w imię Jezusa Chrystusa Nazareńskiego wstań i idź!",
      "I ująwszy go za prawą rękę, podniósł go. Natychmiast stopy i kostki jego nabrały mocy.",
      "Podskoczywszy stanął na nogach i zaczął chodzić. Potem wszedł wraz z nimi do świątyni, biegając i podskakując, i chwalił Boga.",
      "A wszyscy ludzie widzieli, jak chodził i chwalił Boga.",
      "Poznali też w nim tego człowieka, który dla jałmużny siadywał przy Pięknej Bramie świątynnej. I ogarnęło ich niezmierne zdumienie i przerażenie z powodu tego, co się mu przydarzyło.",
      "Ponieważ nie odstępował od Piotra i Jana, cały lud w wielkim podnieceniu zbiegł się do nich: a działo się to w tak zwanym krużganku Salomona.",
      "Widząc to Piotr zwrócił się do ludu z tymi słowy: Mężowie izraelscy! Dlaczego dziwicie się temu? I dlaczego przypatrujecie się nam z takim podziwem, jakbyśmy własną mocą lub pobożnością swoją sprawili, że człowiek ten chodzi?",
      "Bóg Abrahama, Izaaka i Jakuba, Bóg ojców naszych, wsławił sługę swego Jezusa. Wy zaś wydaliście go i zaparliście się go przed Piłatem, gdy on postanowił wypuścić go na wolność.",
      "Zaparliście się świętego i sprawiedliwego i wyprosiliście sobie ułaskawienie mordercy;",
      "dawcę życia wydaliście na stracenie. Ale Bóg wskrzesił go z martwych, a my jesteśmy świadkami tego.",
      "A ponieważ ten człowiek tu, na którego patrzycie i którego znacie, uwierzył w imię jego, więc jego imię przywróciło mu zdrowe członki, a wiara przezeń udzielona przywróciła mu pełne zdrowie na oczach waszych.",
      "A teraz, drodzy bracia, wiem dobrze, żeście działali w nieświadomości, podobnie jak i przełożeni wasi.",
      "Lecz Bóg zrządził, że w taki sposób spełniła się zapowiedź jego, którą dał przez usta wszystkich proroków: że Chrystus jego cierpieć będzie.",
      "A zatem czyńcie pokutę i nawróćcie się, by grzechy wasze były zgładzone.",
      "Wówczas nadejdą od Pana czasy ochłody i ześle wam przeznaczonego dla was Chrystusa Jezusa.",
      "Niebo musi go zatrzymać, dopóki nie nadejdą czasy odnowienia wszechrzeczy, o których Bóg od wieków mówił przez usta swoich świętych proroków.",
      "Tak to powiedział Mojżesz: 'Proroka jak ja wskrzesi wam Pan Bóg wasz z grona braci waszych, jego słuchajcie we wszystkim, co wam powie.",
      "Kto zaś proroka tego słuchać nie będzie, ma być spośród ludu wytępiony'. (Pwt 18, 15. 19).",
      "Także wszyscy inni prorocy, począwszy od Samuela i jego następców, którzy przemawiali, wskazywali na te dni.",
      "Wy jesteście synami proroków i należycie do przymierza, które zawarł Bóg z ojcami waszymi, gdy rzekł do Abrahama: 'Przez jednego z potomków twoich będą błogosławione wszystkie narody ziemi' (Rdz 12, 3; 22, 18).",
      "Dla was najpierw powołał Bóg sługę swego i posłał go, aby niósł wam błogosławieństwo, by każdy z was odwrócił się od złości swoich."
    ],
    [
      "Podczas gdy jeszcze przemawiali do ludu, zbliżyli się do nich kapłani, naczelnik straży świątynnej oraz saduceusze,",
      "podrażnieni tym, że przemawiali do ludu jako nauczyciele i na przykładzie Jezusa głosili zmartwychwstanie.",
      "Ujęli ich więc i osadzili w więzieniu aż do następnego dnia; bo był już wieczór.",
      "Wielu jednak z tych, którzy usłyszeli kazanie, uwierzyło, tak że liczba mężczyzn wzrosła mniej więcej do pięciu tysięcy.",
      "Następnego dnia zebrali się w Jerozolimie na posiedzenie ich przełożeni, starsi i uczeni w Piśmie.",
      "Byli to: arcykapłan Annasz i Kajfasz, Jan i Aleksander oraz wszyscy członkowie rodu arcykapłańskiego.",
      "Kazali im stanąć w pośrodku i rozpoczęli przesłuchanie : Jaką mocą i w czyim imieniu zdziałaliście to?",
      "Wówczas Piotr, pełen Ducha Świętego, rzekł do nich: Przełożeni ludu i starsi [posłuchajcie]!",
      "Jeżeli dziś z powodu dobrodziejstwa wyświadczonego człowiekowi cierpiącemu poddaje się nas badaniu pytając, dzięki czemu został uzdrowiony,",
      "to niech wszystkim wam i całemu ludowi izraelskiemu wiadomo będzie, że to w imię Jezusa Chrystusa Nazareńskiego, którego ukrzyżowaliście, a którego Bóg z martwych wskrzesił, dzięki jego imieniu człowiek ten stoi zdrowy przed wami.",
      "On to jest kamieniem, odrzuconym przez was, budujących, który stał się kamieniem węgielnym.",
      "Nie ma zbawienia w nikim innym. Bo nie dano ludziom pod niebem innego imienia, dzięki któremu moglibyśmy być zbawieni.",
      "Widząc nieustraszoność i swobodę Piotra i Jana, a równocześnie uświadamiając sobie, że są to ludzie nieuczeni i prości, dziwili się. Poznali w nich ponadto dawnych towarzyszów Jezusa.",
      "A widząc na domiar, że stoi przy ich boku ów człowiek uzdrowiony, nie wiedzieli, co odpowiedzieć.",
      "Kazali im zatem opuścić sanhedryn i naradzali się wspólnie.",
      "Mówili: Co zrobimy z tymi ludźmi? Bo że jawny cud został przez nich dokonany, o tym wiedzą wszyscy mieszkańcy Jerozolimy. Tego zaprzeczyć nie możemy.",
      "Ażeby jednak ta sprawa nie nabrała między ludem jeszcze większego rozgłosu, zakażmy im z całą surowością mówić do kogokolwiek powołując się na to imię.",
      "Potem kazali ich z powrotem przywołać i nakazali im, żeby żadnym słowem imienia Jezus więcej nie wspominali ani w nim nie nauczali.",
      "Lecz Piotr i Jan tak im odpowiedzieli: Rozsądźcie sami, czy słuszną rzeczą jest w oczach Bożych, abyśmy więcej słuchali was aniżeli Boga.",
      "Żadną miarą nie możemy milczeć o tym, cośmy widzieli i słyszeli.",
      "Więc zagrozili im jeszcze raz i puścili ich na wolność. Nie znajdowali bowiem podstawy do ukarania ich. Przy tym mieli na uwadze lud: wszyscy bowiem wielbili Boga z powodu tego, co się przydarzyło.",
      "Bo człowiek, na którym dokonał się ten cud uzdrowienia, miał już ponad czterdzieści lat.",
      "Po uwolnieniu wrócili do swoich i opowiedzieli im o wszystkim, co arcykapłani i starsi do nich mówili.",
      "Usłyszawszy to podnieśli zgodnie głos do Boga i tak się modlili: Panie wszechwładny! Ty stworzyłeś niebo i ziemię, morze i wszystko, co w nich żyje.",
      "Tyś w Duchu Świętym powiedział przez usta [ojca naszego] Dawida, sługi twego 'Czemu się burzą narody i czemu ludy myślą o próżnych rzeczach?",
      "Powstają królowie ziemi, książęta schodzą się społem przeciw Panu i przeciw Pomazańcowi jego' (Ps 2, 1:2).",
      "Istotnie, sprzysięgli się w tym mieście przeciwko twemu świętemu słudze i Pomazańcowi Jezusowi Herod i Poncki Piłat wraz z poganami i z pokoleniami Izraela,",
      "aby wykonać to, co ręka twa i wyroki twoje przeznaczyły.",
      "A teraz spójrz, Panie, na ich pogróżki. Dozwól sługom twoim głosić słowo twoje śmiało i odważnie.",
      "Wyciągnij rękę twoją, aby przez imię świętego sługi twego Jezusa działy się uzdrowienia, znaki i cuda.",
      "Po tej modlitwie zatrzęsło się miejsce, na którym byli zebrani. Wszyscy zostali napełnieni Duchem Świętym i głosili nieustraszenie słowo Boże.",
      "Wszyscy, którzy przyjęli wiarę, stanowili jedno serce i jedną duszę. Nikt nie nazywał swoim tego, co posiadał, i wszystko było im wspólne.",
      "Z wielką mocą dawali apostołowie świadectwo o zmartwychwstaniu Pana [naszego] Jezusa [Chrystusa], a łaska obfita spoczywała na nich wszystkich.",
      "Nikt więc spomiędzy nich nie cierpiał niedostatku. Bo kto posiadał ziemię lub domy, sprzedawał je, a uzyskane stąd pieniądze przynosił",
      "i składał u stóp apostołów. A z tego przydzielano każdemu według potrzeby.",
      "Tak to Józef, który otrzymał od apostołów przydomek Barnaba, to znaczy Syn Pocieszenia, lewita, rodem z Cypru,",
      "sprzedał pole, jakie posiadał, pieniądze zaś przyniósł i złożył u stóp apostołów,"
    ],
    [
      "Pewien człowiek imieniem Ananiasz oraz żona jego Safira sprzedali swą posiadłość.",
      "Z wiedzą żony zachował on część pieniędzy ze sprzedaży, a tylko pewną część zaniósł i złożył u stóp apostołów.",
      "Wtedy rzekł Piotr : Ananiaszu ! Jakże mógł szatan omotać twe serce, że okłamałeś Ducha Świętego i zatrzymałeś część zapłaty za rolę?",
      "Czyż nie pozostawała twoją własnością, jeżeli jej sprzedać nie chciałeś - a gdy ją sprzedałeś, czyż nie mogłeś rozporządzić pieniędzmi według swej woli? Jak mogłeś podobną myśl dopuścić do serca swego ? Nie ludzi okłamałeś, lecz Boga !",
      "Usłyszawszy te słowa Ananiasz padł martwy. A wszystkich, którzy tego słuchali, ogarnął strach wielki.",
      "Młodsi mężczyźni zaś powstali i owinąwszy ciało jego wynieśli je i pogrzebali.",
      "Mniej więcej po trzech godzinach weszła także żona jego, nie wiedząc jeszcze nic o tym, co się stało.",
      "Wtedy Piotr zwrócił się do niej z zapytaniem: Powiedz mi [niewiasto], czy sprzedaliście rolę za taką cenę? A ona rzekła: Tak jest, za taką.",
      "Wówczas rzekł do niej Piotr: Dlaczego zmówiliście się, by kusić Ducha Pańskiego? Oto nogi tych, którzy pochowali męża twego, stoją przed drzwiami; i ciebie wyniosą!",
      "Natychmiast padła u stóp jego i wyzionęła ducha. A młodzieńcy wszedłszy znaleźli ją martwą, wynieśli ją i pogrzebali obok jej męża.",
      "Wielki strach padł na całą gminę i na wszystkich, którzy dowiedzieli się o tym zdarzeniu.",
      "Przez ręce apostołów działy się liczne znaki i cuda wśród ludu. Wszyscy gromadzili się w krużganku Salomona i zgoda panowała wśród nich.",
      "Spomiędzy innych zaś nie odważał się nikt łączyć z nimi; lecz zażywali wielkiego poważania u ludu.",
      "Liczba mężczyzn i niewiast, którzy przyjmowali wiarę w Pana, ciągle wzrastała. -",
      "Nawet na ulice wynoszono chorych i układano na noszach i łożach, aby kiedy Piotr ich mijał, choć cień jego pada na jednego lub drugiego [i aby byli uzdrawiani ze swych chorób].",
      "Nawet z sąsiednich miast zbiegał się lud do Jerozolimy i znosił chorych i dręczonych przez duchy nieczyste. Wszyscy byli uzdrawiani.",
      "Wówczas wystąpił arcykapłan wraz ze swoimi zwolennikami, mianowicie z partią saduceuszów; uniesieni zazdrością,",
      "kazali zaaresztować apostołów i wtrącili ich do publicznego więzienia.",
      "Lecz anioł Pański otworzył w nocy bramy więzienia i wyprowadziwszy ich rzekł:",
      "Idźcie i w świątyni otwarcie głoście ludowi wszystkie te słowa, które życie dają.",
      "Usłyszawszy to weszli z brzaskiem dnia do świątyni i nauczali. Tymczasem arcykapłan i jego zwolennicy zwołali sanhedryn oraz całą starszyznę synów Izraela; potem posłali do więzienia, by ich przyprowadzono.",
      "Lecz kiedy słudzy poszli, [otworzywszy więzienie] nie znaleźli ich w więzieniu, a powróciwszy donieśli:",
      "Więzienie znaleźliśmy starannie zamknięte i straż na swym stanowisku przed bramą; lecz kiedyśmy otworzyli, nie znaleźliśmy wewnątrz nikogo.",
      "Otrzymawszy tę wieść zarządca świątyni i arcykapłani potracili głowy nie wiedząc, co to może znaczyć.",
      "Wtem nadszedł ktoś i oznajmił: Mężowie, których osadziliście w więzieniu, są obecnie w świątyni i nauczają lud.",
      "Wówczas poszedł zarządca świątyni wraz ze sługami i przyprowadził ich, lecz bez użycia siły; obawiali się bowiem, aby ich lud nie ukamienował.",
      "Przyprowadziwszy ich postawili ich przed sanhedrynem. Arcykapłan zaś rozpoczynając przesłuchanie rzekł:",
      "Przykazaliśmy wam przecież wyraźnie, żebyście nie głosili nauki powołując się na to imię; wy jednak całą Jerozolimę napełniacie swoją nauką i chcecie koniecznie ściągnąć na nas krew tego człowieka.",
      "Wtedy odparł Piotr oraz inni apostołowie: Trzeba być posłusznym raczej Bogu niż ludziom.",
      "Bóg ojców naszych wskrzesił Jezusa, którego wyście stracili powiesiwszy go na drzewie.",
      "Bóg podwyższył go prawicą swoją jako Władcę i Zbawiciela, aby dać Izraelowi możność nawrócenia się i odpuszczenie grzechów.",
      "My właśnie dajemy świadectwo temu, jak również Duch Święty, którego Bóg udzielił tym, którzy mu są posłuszni.",
      "Gdy to usłyszeli, ogarnęła ich wściekła złość i chcieli ich zabić.",
      "Lecz wówczas wystąpił w sanhedrynie pewien faryzeusz imieniem Gamaliel, uczony w Zakonie, który cieszył się u całego ludu wielkim poważaniem, i zażądał, aby na chwilę usunięto apostołów.",
      "A potem odezwał się do obecnych w takie słowa : Mężowie izraelscy! Zastanówcie się dobrze nad tym, co zamierzacie podjąć przeciwko tym ludziom.",
      "Bo wprawdzie niedawno wystąpił Teudas twierdząc o sobie, że jest kimś niezwykłym, i przyłączyła się do niego pewna liczba ludzi, około czterystu. Ale gdy go zabito, ci, co mu zawierzyli, zostali rozproszeni i wyniszczeni.",
      "Po nim wystąpił Judasz Galilejczyk w czasie spisu ludności i namówił wielu ludzi do powstania pod swoim dowództwem; ale gdy on także zginął marnie, wszyscy zwolennicy jego zostali rozpędzeni.",
      "Toteż co się tyczy obecnej sprawy, powiadam wam: odstąpcie od tych ludzi i puśćcie ich wolno. Bo jeżeli to przedsięwzięcie czy ta działalność pochodzi od ludzi, rozwieje się.",
      "Lecz jeżeli pochodzi od Boga, nie tylko nie zdołacie zniszczyć tych ludzi, ale w końcu może się okazać, że chcecie walczyć z Bogiem.",
      "Usłuchali jego rady. Przywołali apostołów i kazali ich ubiczować. Potem zakazali im przemawiać w imię Jezusa i puścili ich wolno.",
      "Ci zaś opuścili sanhedryn pełni radości, iż spotkał ich zaszczyt cierpieć zelżywość dla imienia [Jezusa].",
      "Nie przestawali dzień w dzień nauczać w świątyni oraz po domach i głosić Dobrą Nowinę o Jezusie Chrystusie."
    ],
    [
      "Otóż w tym czasie, kiedy liczba uczniów wzrastała, wybuchło głośne niezadowolenie tych wiernych, którzy używali języka greckiego, przeciwko tym, którzy mówili po hebrajsku. Powodem było to, że przy codziennym zaopatrzeniu nie uwzględniano dostatecznie wdów tych pierwszych.",
      "Wtedy Dwunastu zwoławszy całą gminę uczniów oświadczyło: Nie jest rzeczą słuszną, abyśmy zaniedbali słowo Boże podejmując w zamian obsługiwanie stołów.",
      "A zatem, bracia, upatrzcie spomiędzy siebie siedmiu wypróbowanych mężów, pełnych Ducha Świętego i mądrości, abyśmy mogli zlecić im to zadanie.",
      "My zaś oddamy się wyłącznie modlitwie i posłudze słowa.",
      "Ta propozycja spotkała się z uznaniem całego zgromadzenia. Wybrano Szczepana, męża pełnego wiary i Ducha Świętego, a nadto Filipa, Prochora, Nikanora,",
      "Tymona, Parmenasa i Mikołaja, prozelitę z Antiochii. Tych oto mężów przedstawiono apostołom, którzy wśród modlitwy włożyli na nich ręce.",
      "A słowo Boże rozszerzało się i poczet uczniów mnożył się wielce w Jerozolimie. Także wielu kapłanów przyjęło posłusznie wiarę.",
      "Szczepari, mąż ' pełen łaski i mocy Ducha, dokonywał wśród ludu wielkich cudów i znaków.",
      "Wtedy niektórzy członkowie stowarzyszenia synagogalnego tak zwanego libertyńskiego, cyrenejskiego i aleksandryjskiego, a nawet z synagog Cylicyjczyków i mieszkańców prowincji Azji, wystąpili, aby rozprawiać ze Szczepanem.",
      "Nie mogli jednak sprostać mądrości i Duchowi, z którego natchnienia przemawiał.",
      "Wtedy podstawili potajemnie ludzi, którzy mieli zeznać: Słyszeliśmy, jak miotał bluźnierstwa przeciwko Mojżeszowi i przeciwko Bogu.",
      "Tak to podburzyli lud oraz starszyznę i uczonych w Piśmie. Potem napadli na niego i zawlekli go przed sanhedryn.",
      "Tam postawili fałszywych świadków, którzy zeznali: Człowiek ten występuje nieustannie przeciwko temu miejscu świętemu i przeciwko Zakonowi.",
      "Słyszeliśmy przecież, jak mówił: Jezus Nazareński, ten zburzy to miejsce i zmieni zwyczaje, jakie nam Mojżesz przekazał.",
      "A gdy wszyscy, którzy zasiadali w sanhedrynie, uważnie mu się przypatrzyli, zobaczy]i oblicze jego przemienione niby oblicze anioła."
    ],
    [
      "Potem zapytał go arcykapłan: Czy sprawa tak się przedstawia?",
      "On zaś odrzekł: Czcigodni bracia i ojcowie, słuchajcie! Bóg chwały okazał się naszemu ojcu Abrahamowi, kiedy jeszcze przebywał w Mezopotamii, a więc zanim zamieszkał w Charan;",
      "przykazał mu wówczas: Wyjdź z ziemi swej i od swojej rodziny, a idź do ziemi, którą ci ukażę.",
      "Wyszedł wtedy z ziemi chaldejskiej i zamieszkał w Charan. A stąd Bóg kazał mu po śmierci jego ojca przenieść się do tej ziemi, w której wy obecnie mieszkacie.",
      "Lecz nie dał mu w niej stałej posiadłości ani piędzi nawet ziemi; obiecał natomiast, że da ją w posiadanie jemu i potomstwu jego później, chociaż Abraham nie miał jeszcze wtedy syna.",
      "A słowa Boże tak brzmiały: Potomstwo jego będzie wygnańcem na obcej ziemi, gdzie je w niewolę podbiją i uciskać będą przez czterysta lat;",
      "lecz naród, któremu służyć będą jako niewolnicy, ja sam sądzić będę, powiedział Bóg; a później wyjdą i służyć mi będą na tym miejscu.",
      "Potem zawarł z nimi przymierze obrzezania. Tak to Abraham stał się ojcem Izaaka i obrzezał go ósmego dnia; Izaak stał się ojcem Jakuba, a Jakub ojcem dwunastu patriarchów.",
      "Patriarchowie, z zazdrości, jaką czuli dla Józefa, sprzedali go do Egiptu. Lecz Bóg był z nim.",
      "Wybawił go ze wszystkich jego utrapień i udzielił mu łaski i mądrości przed faraonem, królem Egiptu. A ten mianował go władcą nad Egiptem i nad całym domem swoim.",
      "Wtedy przyszedł głód na cały Egipt i na Kanaan. Zapanowała wielka nędza i ojcowie nasi nie mieli co jeść.",
      "Gdy Jakub się dowiedział, że w Egipcie można dostać zboża, wysłał tam po raz pierwszy ojców naszych.",
      "A za drugim razem dał się Józef poznać swym braciom; tak to faraon dowiedział się o pochodzeniu Józefa.",
      "Józef wtedy wysłał posłów i sprowadził ojca swego Jakuba i całą rodzinę, około siedemdziesięciu pięciu dusz.",
      "Tak więc powędrował Jakub na nizinę Egiptu, gdzie umarł sam, jak też ojcowie nasi.",
      "Przeniesiono ich do Sychem i złożono w grobowcu, który Abraham kupił w Sychem za srebro od synów Hemora.",
      "A kiedy zbliżał się czas obietnicy, którą dał Bóg Abrahamowi, rozrósł się i rozmnożył lud w Egipcie.",
      "Wówczas doszedł do panowania nad Egiptem inny król, który nie wiedział już nic o Józefie.",
      "Ten użył podstępu wobec naszego narodu, ciemiężył naszych przodków i zmuszał ich, żeby swe nowo narodzone dzieci wyrzucali, by nie zostały przy życiu.",
      "W tym właśnie czasie narodził się Mojżesz; a Bóg upodobał sobie w nim. Przez trzy miesiące chowano go w domu rodzicielskim,",
      "a kiedy go wyrzucono, zabrała go córka faraona i wychowała sobie jako swego syna.",
      "Tak więc dano Mojżeszowi wszelkie wykształcenie, jakie można było zdobyć u Egipcjan, a on wyróżniał się w słowie i w czynie.",
      "Kiedy skończył czterdzieści lat, zbudziło się w sercu jego pragnienie, aby rozejrzeć się za braćmi swymi, synami Izraela.",
      "Dlatego to spotkawszy raz człowieka, którego poniewierano, pośpieszył mu z pomocą i pomścił skrzywdzonego zabijając Egipcjanina.",
      "Sądził, że rodacy jego zrozumieją, iż Bóg posyła im ratunek przez ramię jego. Lecz nie zrozumieli tego.",
      "Następnego dnia zjawił się między nimi, kiedy jakiś spór między sobą wiedli. Chcąc ich pojednać i pogodzić, odezwał się do nich w takie słowa : Ludzie ! Jesteście przecież braćmi. Czemu wyrządzacie sobie krzywdę wzajemnie?",
      "Lecz ten, który krzywdził swego towarzysza, odepchnął go mówiąc : Któż to ustanowił cię wodzem i sędzią nad nami?",
      "Czy chcesz mnie zabić, tak jak wczoraj zabiłeś Egipcjanina?",
      "Z powodu tych słów ratował się Mojżesz ucieczką i osiadł jako cudzoziemiec w ziemi Madian, gdzie urodziło mu się dwóch synów.",
      "Minęło znów czterdzieści lat. Wówczas ukazał mu się na pustyni góry Synaj anioł Pański w płomieniu krzaka gorejącego.",
      "Mojżesz spoglądał zdumiony na to zjawisko. A kiedy podszedł bliżej, aby się lepiej przypatrzyć, rozległ się głos Pana:",
      "Jam jest Bóg ojców twoich, Bóg Abrahama, Bóg Izaaka i Bóg Jakuba! Przeraził się Mojżesz i nie śmiał spojrzeć.",
      "A Pan rzekł do niego: Zdejmij obuwie z nóg swoich; bo miejsce, na którym stoisz, jest ziemią świętą.",
      "Długo patrzyłem na ucisk ludu mego w Egipcie i słyszałem jęki jego, toteż zstąpiłem, aby ich wyzwolić. A teraz chodź, poślę cię do Egiptu.",
      "Tego Mojżesza, którego zaparli się mówiąc: Któż ustanowił cię wodzem i sędzią? - tego to posłał Bóg jako wodza i oswobodziciela pod opieką anioła, który objawił mu się w krzaku.",
      "On to wywiódł ich dokonując cudów i znaków w ziemi egipskiej i nad Morzem Czerwonym, a potem przez czterdzieści lat na pustyni.",
      "Ten Mojżesz rzekł do synów Izraela: Proroka jak ja wskrzesi wam Bóg spośród braci waszych. [Jego słuchajcie!]",
      "On to na pustyni, kiedy lud się zebrał, był pośrednikiem między aniołem, który rozmawiał z nim na górze Synaj, a ojcami naszymi. On otrzymał słowa żywota, aby je wam przekazać.",
      "Lecz ojcowie nasi nie chcieli go słuchać i odepchnęli go, a w sercach swych zwrócili się do Egiptu.",
      "Rzekli do Aarona: Uczyń nam bogów, którzy by szli przed nami! Bo nie wiemy, co stało się z tym Mojżeszem, który wyprowadził nas z ziemi egipskiej.",
      "Tak to uczynili sobie wówczas cielca, składali ofiary temu bałwanowi i weselili się dziełami rąk swoich.",
      "Dlatego Bóg odwrócił się od nich i dopuścił do tego, że oddali się w służbę zastępów gwiazd niebieskich. Tak również mówi o tym księga Proroków: 'Czy składaliście mi obiaty i ofiary na pustyni przez lat czterdzieści, domie Izraela?",
      "Nie. Obnosiliście namiot Molocha i gwiazdę waszego bożka, Remfana, bożyszcza, które uczyniliście, by im bić pokłony. Dlatego wypędzę was jeszcze daleko poza Babilon a (Am .5, 25:27). 7:44 Na pustyni mieli ojcowie nasi przybytek Przymierza. Tak rozporządził ten, który nakazał Mojżeszowi, aby zbudował go według wzoru, który ujrzał.",
      "- - -",
      "Przybytek ten ojcowie nasi przyjęli i pod wodzą Jozuego zanieśli go do ziemi pogan, których Bóg przepędził przed ojcami naszymi. Tak pozostało aż do czasów Dawida.",
      "Ten znalazł upodobanie w oczach Bożych i wyprosił sobie łaskę, żeby wolno mu było wyszukać miejsce na mieszkanie dla Boga Jakuba.",
      "Ale dopiero Salomon zbudował mu dom.",
      "Najwyższy nie mieszka jednak w domach ręką ludzką zbudowanych. Wszak powiada prorok:",
      "Niebiosa są mi stolicą, a ziemia jest podnóżkiem stóp moich. Jakiż dom moglibyście mi zbudować? - mówi Pan. - Albo gdzież znajdzie się miejsce odpoczynku dla mnie? 7:50 Czyż nie ręka moja wszystko to uczyniła? u (Iz 66, 1:2). 7:51 O wy, twardego karku, nieobrzezanych serc i uszu! Wy sprzeciwiacie się nieustannie Duchowi Świętemu; jak ojcowie wasi, tak i wy!",
      "- - -",
      "- - -",
      "Któregoż z proroków nie prześladowali ojcowie wasi? Pomordowali nawet tych, którzy przepowiadali, przyjście Sprawiedliwego. A wy staliście się teraz zdrajcami i mordercami jego;",
      "wy, którzy otrzymaliście Zakon z rąk anielskich, lecz nie przestrzegaliście go...",
      "Gdy to usłyszeli, wściekłość opanowała ich serca i zgrzytali na niego zębami.",
      "A on, pełen Ducha Świętego, utkwiwszy wzrok w niebo, ujrzał chwałę Bożą i Jezusa stojącego po prawicy Bożej;",
      "i zawołał: Widzę niebo otwarte i Syna Człowieczego stojącego po prawicy Bożej!",
      "Wtedy podnieśli wielki krzyk, zatkali sobie uszy i rzucili się jak jeden mąż na niego.",
      "Potem wyrzucili go poza miasto i kamienowali. Świadkowie złożyli swe płaszcze u stóp młodzieńca imieniem Szaweł;",
      "i kamienowali Szczepana, który modlił się tymi słowy: Panie Jezu, przyjmij ducha mego.",
      "A potem upadłszy na kolana zawołał donośnym głosem: Panie, nie policz im tego grzechu! Po tych słowach skonał. A Szaweł zgadzał się w zupełności na jego stracenie."
    ],
    [
      "Tego dnia rozgorzało wielkie prześladowanie Kościoła jerozolimskiego. Wszyscy z wyjątkiem apostołów rozproszyli się po ziemi judzkiej i samarytańskiej.",
      "Szczepana zaś pogrzebali ludzie bogobojni i urządzili wielką żałobę po nim.",
      "A Szaweł szalał okrutnie przeciw Kościołowi; wdzierał się do domów, porywał mężczyzn i niewiasty i oddawał do więzienia.",
      "Ci, którzy zostali rozproszeni, wędrowali z miejsca na miejsce i głosili słowo [Boże].",
      "I tak przybył Filip do stolicy Samarii i głosił jej mieszkańcom Chrystusa.",
      "Rzesze ludu przyjmowały uważnie i zgodnie to, co im Filip mówił, słuchając i patrząc na znaki, które czynił.",
      "Bo z wielu opętanych wychodziły nieczyste duchy z wielkim krzykiem, a liczni paralitycy i ułomni odzyskiwali zdrowie.",
      "Stąd wielka radość zapanowała w tym mieście.",
      "Już od dawna żył w mieście człowiek imieniem Szymon, który trudnił się magią i przez to ludność Samarii wprawiał w zdumienie. Twierdził, że jest kimś niezwykłym,",
      "a wszyscy, od najmniejszego do największego, darzyli go wielkim poważaniem: Człowiek ten - mówili - to Boża moc, zwana wielką.",
      "Darzyli go takim poważaniem dlatego, że od długiego czasu bałamucił ich swymi magicznymi sztukami.",
      "Lecz gdy teraz dali wiarę Filipowi, który im głosił Ewangelię o królestwie Bożym i o imieniu Jezusa Chrystusa, przyjmowali chrzest, tak mężczyźni, jak kobiety.",
      "Sam Szymon także przyjął wiarę, a gdy się ochrzcił, nie odstępował od Filipa ani na chwilę i pełen był podziwu, gdy patrzył na wielkie znaki i cuda, jakie się działy.",
      "Kiedy apostołowie w Jerozolimie dowiedzieli się, że Samaria przyjęła słowo Boże, wysłali do nich Piotra i Jana;",
      "ci udali się tam i modlili się za nimi, aby otrzymali Ducha Świętego.",
      "Bo na żadnego z nich jeszcze nie zstąpił; byli jedynie ochrzczeni na imię Pana Jezusa.",
      "Wkładali więc na nich ręce, a oni otrzymywali Ducha Świętego.",
      "Gdy Szymon spostrzegł, że Duch [Święty] jest udzielany przez nałożenie rąk apostolskich, przyniósł im pieniądze i rzekł:",
      "Dajcie i mnie tę władzę, aby każdy, na kogo nałożę ręce, otrzymał Ducha Świętego.",
      "Lecz Piotr odparł mu: Niech pieniądze te przepadną, a ty z nimi, skoro myślałeś, że za pieniądze można kupić dar Boży.",
      "Nie masz żadnego udziału ni prawa do tego, bo serce twe nie jest prawe wobec Boga.",
      "Pokutuj zatem i odwróć się od tej złości swojej, i błagaj Pana, a może dostąpisz odpuszczenia tego, czegoś pożądał w swym sercu.",
      "Widzę bowiem, że pogrążyłeś się w gorzkiej żółci i w więzach nieprawości.",
      "Szymon zaś odpowiedział: Módlcie się wy za mną do Pana, aby nie spadło na mnie nic z tego, czym zagroziliście.",
      "Dawali więc świadectwo słowu Pańskiemu i głosili je. A potem wybrali się w powrotną drogę do Jerozolimy, przy czym opowiadali Ewangelię jeszcze po wielu wioskach samarytańskich.",
      "Anioł Pański rozkazał Filipowi: Wstań i udaj się porą południową na drogę wiodącą z Jerozolimy do Gazy; droga jest pusta.",
      "Wstawszy więc poszedł. A oto Etiop, urzędnik dworu i dostojnik królowej etiopskiej Kandaki, jej wielki podskarbi, przybył do Jerozolimy, aby oddać hołd Bogu,",
      "a teraz powracał. Siedząc w swym powozie czytał proroka Izajasza.",
      "Wtedy rozkazał Duch Filipowi: Zbliż się i przyłącz się do tego wozu!",
      "Filip podbiegł i usłyszał, jak tamten czytał proroka Izajasza. Zapytał go więc: Rozumiesz ty to, co czytasz?",
      "A ten odpowiedział: Jakżebym to potrafił, jeżeli mi nikt wskazówek nie udzielił? Potem zaprosił Filipa, żeby wsiada i zajął przy nim miejsce.",
      "Ustęp z Pisma zaś, który właśnie czytał, był następujący Jak owca, którą na rzeź prowadzą, i jak baranek, który milczy, gdy go strzygą, tak on nie otwiera ust swoich.",
      "Ponieważ uniżył się, wyrok mu zniesiono. Któż zdoła opisać ród jego, skoro życie jego z ziemi zabiorą? (Iz 53, 7:8).",
      "Dworzanin zatem zwrócił się do Filipa z pytaniem : Proszę cię, o kimże mówi to prorok? Czy o samym sobie, czy też o kimś innym?",
      "A Filip otworzył usta swe i głosił mu Ewangelię o Jezusie nawiązując do tego ustępu Pisma.",
      "Jadąc tak drogą, przybyli do jakiejś wody. Wtedy dworzanin rzekł : Oto woda; czy istnieje jeszcze jakaś przeszkoda nie pozwalająca, abym otrzymał chrzest?",
      "[Filip odpowiedział: Jeśli wierzysz z całego serca, jest to możliwe. A tamten odrzekł: Wierzę, że Jezus Chrystus jest Synem Bożym.]",
      "Potem kazał zatrzymać wóz. Obaj, Filip i dworzanin, zstąpili do wody. I ochrzcił go.",
      "Ledwo wyszli z wody, gdy Duch Pański uniósł Filipa i dworzanin nie ujrzał go już nigdy; pełen radości, jechał dalej drogą swoją.",
      "Filip zaś znalazł się w Azotos; chodząc od miasta do miasta głosił wszędzie Ewangelię, aż na koniec doszedł do Cezarei."
    ],
    [
      "Tymczasem Szaweł wciąż jeszcze zionął nienawiścią przeciwko uczniom Pańskim grożąc im i mordując ich. Udał się do arcykapłana",
      "i wyjednał sobie od niego pismo do Damaszku, do tamtejszych synagog, żeby wolno mu było, o ile by tam napotkał zwolenników tej nauki, zarówno mężczyzn, jak kobiety, aresztować ich i przywieść do Jerozolimy.",
      "Zbliżał się już w swej podróży do Damaszku. Nagle światłość z nieba spływająca otoczyła go zewsząd swymi promieniami.",
      "Upadł na ziemię i usłyszał głos, który doń wołał: Szawle, Szawle, dlaczego mnie prześladujesz?",
      "On zaś odrzekł: Kim jesteś, Panie? Ów zaś na to: Jam jest Jezus, którego ty prześladujesz. [Trudno ci będzie wierzgać przeciw ościeniowi. Drżący i pełen przerażenia, pytał dalej: Panie, czego żądasz ode mnie? A Pan odrzekł mu:]",
      "Powstań i udaj się do miasta. Tam powiedzą ci, co masz czynić.",
      "Jego towarzysze podróży stali jak wryci. Głos, co prawda, słyszeli, lecz nie widzieli nikogo.",
      "Szaweł podniósł się z ziemi, ale kiedy otworzył znów oczy, nic nie widział. Musiano go do Damaszku prowadzić za rękę.",
      "Przez trzy dni był ślepy; nie jadł też i nie pił.",
      "W Damaszku żył pewien uczeń imieniem Ananiasz. Jemu to ukazał się Pan i rzekł: Ananiaszu! Odrzekł: Oto ja, Panie!",
      "Pan zaś rozkazał mu: Wstań, idź na ulicę Prostą i w domu Judy zapytaj o Szawła z Tarsu. Oto bowiem modli się.",
      "Widział w wizji, jak mąż imieniem Ananiasz wchodził i kładł na niego ręce, żeby odzyskał wzrok.",
      "Ananiasz odrzekł: Panie, od wielu ludzi słyszałem, ile to złego ten właśnie człowiek wyrządził świętym twoim w Jerozolimie.",
      "A także tutaj ma od arcykapłana prawo więzić wszystkich, którzy wzywają imienia twego.",
      "A Pan dał mu taką odpowiedź : Idź spokojnie, bo mąż ten jest narzędziem, które sobie obrałem. On zaniesie imię moje przed pogan i królów, i przed synów Izraela.",
      "Ja sam bowiem pokażę mu, ile cierpień będzie musiał znosić dla imienia mego.",
      "Wybrał się Ananiasz i wszedł do owego domu, położył na niego ręce i rzekł: Bracie mój, Szawle, Pan mnie posłał, Jezus, który ukazał ci się na drodze, jaką tu szedłeś : masz odzyskać wzrok i masz być napełniony Duchem Świętym.",
      "I rzeczywiście, natychmiast jakby łuski spadły z jego oczu: odzyskał wzrok, potem wstał i został ochrzczony.",
      "A gdy przyjął pokarm, odzyskał znów siły.",
      "Pozostał jeszcze kilka dni u uczniów w Damaszku; i zaraz zaczął głosić w synagogach, że Jezus jest Synem Bożym.",
      "Wszyscy, którzy go słyszeli, zdumiewali się mówiąc: Czyż nie jest to ten, który w Jerozolimie prześladował wyznawców tego imienia i po to tu przybył, żeby ich uwięzić i zaprowadzić do arcykapłanów?",
      "Lecz Szaweł występował z coraz większą stanowczością i wywoływał wśród żydowskich mieszkańców Damaszku trwożne zdumienie dowodząc, że Jezus jest Mesjaszem.",
      "A gdy upłynęło już sporo czasu, Żydzi postanowili go zabić.",
      "Szaweł dowiedział się o ich spisku. A strzegli nawet bram dniem i nocą, aby móc go zamordować.",
      "Lecz uczniowie jego spuścili go nocą w koszu poprzez mur.",
      "Przybywszy do Jerozolimy próbował nawiązać łączność z uczniami, lecz wszyscy bali się go, bo nie mogli uwierzyć, że jest uczniem.",
      "Wtedy ujął się za nim Barnaba. Zaprowadził go do apostołów i opowiedział im, jak to w drodze ujrzał Pana i że Pan przemówił do niego, a on potem w Damaszku nauczał nieustraszenie w imię Jezusa.",
      "Dzięki temu przestawał z nimi swobodnie w Jerozolimie i nauczał otwarcie w imię Pańskie.",
      "Szczególnie zaś rozmawiał i rozprawiał z Żydami posługującymi się językiem greckim; ci próbowali go za to zamordować.",
      "Kiedy bracia dowiedzieli się o tym, odprowadzili go do Cezarei i wyprawili do Tarsu.",
      "A teraz Kościół w całej Judei, Galilei i Samarii zażywał pokoju; wzrastał wewnętrznie kierując się bojaźnią Pańską i rozszerzał się, wspomagany przez Ducha Świętego, Pocieszyciela.",
      "Zdarzyło się, że Piotr podczas podróży, jaką odbywał po wszystkich gminach, zawitał także do świętych mieszkających w Lyddzie.",
      "Tam znalazł pewnego człowieka imieniem Eneasz, który od ośmiu lat leżał w łóżku, bo był sparaliżowany.",
      "Piotr rzekł do niego : Eneaszu, [Pan] Jezus Chrystus uzdrawia cię. W stań i sam pościel sobie łóżko. I rzeczywiście powstał natychmiast.",
      "Wszyscy mieszkańcy Lyddy i Równiny Sarońskiej widzieli go i nawrócili się do Pana.",
      "Była w Joppie pewna uczennica imieniem Tabita - po grecku Dorkas; czyniła dużo dobrego i rozdawała hojnie jałmużnę.",
      "W tym właśnie czasie zachorowała i umarła. Obmyto ją i złożono w pokoju na piętrze.",
      "Ponieważ Lydda leży blisko Joppy, uczniowie dowiedziawszy się, że Piotr się tam znajduje, wysłali do niego dwóch mężów i kazali go poprosić; aby przyszedł do nich bezzwłocznie.",
      "Wybrał się Piotr i poszedł z nimi. Gdy przybył na miejsce, zaprowadzono go do pokoju na piętrze. Wtedy obstąpiły go wszystkie wdowy i pokazywały mu ze łzami w oczach suknie i płaszcze, które Dorkas [im] zrobiła, gdy jeszcze była wśród nich.",
      "Piotr kazał wszystkim wyjść z pokoju, ukląkł i modlił się. Potem zwróciwszy się do ciała rzekł: Tabito, wstań! A ona otwarła oczy i gdy zobaczyła Piotra, usiadła.",
      "Podał jej więc rękę i pomógł wstać. Potem przywołał świętych oraz wdowy i pokazał im, że ożyła.",
      "Wieść o tym wydarzeniu rozeszła się po całej Joppie i wielu uwierzyło w Pana. Piotr pozostał potem dłuższy czas w Joppie u niejakiego Szymona, garbarza.",
      "- - -"
    ],
    [
      "W Cezarei żył mąż imieniem Korneliusz, setnik kohorty zwanej Italską.",
      "Był pobożny i bogobojny podobnie jak caly dom jego, rozdawał hojnie jałmużny wśród ludu i modlił się ustawicznie do Boga.",
      "Mąż ten któregoś dnia, mniej więcej około dziewiątej godziny, w widzeniu ujrzał wyraźnie anioła Bożego, jak do niego wszedł i powiedział: Korneliuszu!",
      "A on, strachem zdjęty, utkwił w nim wzrok i odrzekł: Czego żądasz, Panie? On mu zaś odpowiedział: Modlitwy twoje i twe miłosierne uczynki wzniosły się jako dar ofiarny przed oblicze Boga.",
      "Poślij więc teraz do Joppy ludzi i przywołaj niejakiego Szymona z przydomkiem Piotr;",
      "mieszka on w gościnie u pewnego Szymona, garbarza, który ma dom nad morzem. [On ci powie, co masz czynić]",
      "Gdy anioł, który z nim mówił, znikł, Korneliusz zawołał dwóch służących oraz pobożnego żołnierza spomiędzy tych, którzy byli mu oddani.",
      "Opowiedział im wszystko szczegółowo i posłał ich do Joppy.",
      "Następnego dnia, gdy oni byli w drodze i zbliżali się już do miasta, Piotr wszedł na taras domu, aby się pomodlić. Było to około szóstej godziny.",
      "A kiedy uczuł głód, chciał coś zjeść. Podczas gdy mu przygotowywano jedzenie, wpadł w zachwyt.",
      "Ujrzał niebo otwarte i jakiś zniżający się, z wyglądu podobny do wielkiej chusty lnianej przedmiot, który za cztery rogi opuszczano ku ziemi.",
      "Znajdowały się tam wszelkie zwierzęta czworonożne i płazy ziemne oraz ptactwo niebieskie.",
      "A głos odezwał się do niego: Powstań, Piotrze, zabijaj i jedz!",
      "Lecz Piotr odrzekł: O nie, Panie; nigdy bowiem jeszcze nie jadłem nic skażonego i nieczystego.",
      "A głos zawołał do niego po raz wtóry: Nie wolno ci nazywać skażonym tego, co Bóg czystym nazwał.",
      "Powtórzyło się to po trzykroć; potem wciągnięto zaraz chustę do nieba.",
      "Podczas gdy Piotra dręczyła jeszcze niepewność, co mogło oznaczać widzenie, które miał, wysłańcy Korneliusza dopytawszy się o dom Szymona stali już przed bramą",
      "i wołając głośno, dowiadywali się, czy Szymon zwany Piotrem przebywa tu w gościnie.",
      "A Piotr zastanawiał się wciąż jeszcze nad widzeniem. Wtedy rzekł Duch do niego: Oto szuka cię trzech ludzi!",
      "Zejdź więc i idź z nimi bez żadnego wahania, bo to ja ich posłałem.",
      "Piotr zeszedł więc do owych mężów i rzekł: Ja jestem tym, którego szukacie. Co was tu sprowadza?",
      "Ci zaś odpowiedzieli: Setnik Korneliusz, mąż sprawiedliwy i bogobojny, cieszący się uznaniem u całej ludności żydowskiej, otrzymał rozkaz od świętego anioła, aby cię wezwał do swego domu i posłuchał tego, co mu powiesz.",
      "Wówczas zaprosił ich do siebie i przyjął w gościnę.",
      "Nazajutrz wybrał się z nimi w drogę; towarzyszyli mu też niektórzy z braci. Następnego dnia przybył do Cezarei. Korneliusz czekał na nich sprosiwszy swych krewnych i najbliższych przyjaciół.",
      "Kiedy więc Piotr wchodził do domu, Korneliusz wyszedł na jego spotkanie, upadł mu do nóg i oddał pokłon.",
      "Piotr zaś podniósł go mówiąc: Wstań. Ja jestem również tylko człowiekiem.",
      "Rozmawiając z nim wszedł i znalazł liczne zgromadzenie,",
      "do którego odezwał się w te słowa: Wiecie, że niedozwolone jest dla żyda łączyć się z poganinem, a tym więcej wstępować do niego. Lecz Bóg pouczył mnie, że nie wolno żadnego człowieka uważać za skażonego lub nieczystego.",
      "Dlatego też przybyłem bez sprzeciwu, gdyście mnie wezwali. A teraz pragnę się dowiedzieć, z jakiego powodu wezwaliście mnie.",
      "Wtedy odrzekł Korneliusz : Cztery dni temu, licząc od tej godziny, modliłem się około dziewiątej godziny w swym domu. Nagle stanął przede mną mąż w lśniącej szacie i rzekł:",
      "Korneliuszu, modlitwa twa została wysłuchana i wspomniano o jałmużnach twoich przed Bogiem.",
      "Poślij więc do Joppy i przywołaj Szymona, który ma przydomek Piotr. Mieszka on w gościnie u Szymona, garbarza, nad morzem.",
      "Wtedy posłałem natychmiast do ciebie, a ty łaskawie przybyłeś. Teraz stoimy tu wszyscy przed Bogiem, aby wysłuchać wszystkiego, co ci Pan zlecił.",
      "Wtedy zabrał głos Piotr: Teraz poznaję z całą pewnością - rzekł - że Bóg nie ma względu na osoby,",
      "lecz że miły mu jest w każdym narodzie ten, kto się go boi i sprawiedliwie postępuje.",
      "Posłał swe Słowo Synom Izraela i zwiastował Dobrą Nowinę o pokoju przez Jezusa Chrystusa. Ten jest Panem wszystkich.",
      "Znacie wydarzenia, które miały miejsce w całej ziemi żydowskiej, a początek swój wzięły w Galilei po chrzcie, jaki głosił Jan:",
      "jak to Bóg namaścił Jezusa Nazareńskiego Duchem Świętym i mocą, jak obchodził on kraj czyniąc dobrze i przywracając zdrowie wszystkim, którzy byli w niewoli diabelskiej; albowiem Bóg był z nim.",
      "A my jesteśmy świadkami wszystkiego, co zdziałał w ziemi żydowskiej i w Jerozolimie. Jego to przecież zawiesili na krzyżu i zabili.",
      "Jego to Bóg wskrzesił trzeciego dnia i sprawił, że się okazał w widzialnej postaci",
      "nie całemu ludowi, lecz nam, których Bóg uprzednio przeznaczył na świadków, nam, którzyśmy po jego zmartwychwstaniu wspólnie z nim jedli i pili.",
      "Przykazał nam, abyśmy głosili ludowi i świadczyli uroczyście, że Bóg ustanowił go sędzią żywych i umarłych.",
      "Jemu świadectwo dają wszyscy prorocy, że każdy, kto weń uwierzy, dostąpi odpuszczenia grzechów przez imię jego.",
      "Kiedy Piotr jeszcze przemawiał tymi słowy, Duch Święty zstąpił na wszystkich, którzy słuchali tej nauki.",
      "Wiernych żydowskiego pochodzenia, którzy przybyli wraz z Piotrem, ogarnęło wielkie zdumienie, że dar Ducha Świętego wylany został także na pogan;",
      "słyszeli bowiem, że mówią językami i wielbią Boga. Wtedy odezwał się Piotr:",
      "Czyż mógłby jeszcze ktoś odmówić chrztu tym ludziom, którzy otrzymali Ducha Świętego tak samo jak my?",
      "Kazał ich zatem ochrzcić w imię Jezusa Chrystusa. A potem prosili go, aby pozostał jeszcze kilka dni."
    ],
    [
      "Apostołowie oraz bracia przebywający w Judei dowiedzieli się o tym, że także poganie przyjęli słowo Boże.",
      "Kiedy więc Piotr powrócił do Jerozolimy, wierni żydowskiego pochodzenia czynili mu wymówki.",
      "Mówili oni: Wstąpiłeś do domu ludzi nieżydowskiego pochodzenia i zasiadłeś z nimi do stołu.",
      "Wtedy Piotr zaczął im wykładać szczegółowo całe wydarzenie:",
      "Byłem w mieście Joppie - rzekł - i modliłem się; wtem wpadłem w zachwycenie i miałem wizję. Jakiś przedmiot, niby wielka chusta lniana, którą spuszczano za cztery rogi z nieba, zniżał się i opadał aż do mnie.",
      "Przypatrując się jej uważnie, ujrzałem w niej czworonożne zwierzęta ziemi, dzikie zwierzęta i płazy oraz ptaki niebieskie.",
      "Równocześnie usłyszałem głos, który mi rzekł: Powstań, Piotrze, zabijaj i jedz.",
      "Na to ja odpowiedziałem: O nie, Panie, jeszcze nigdy bowiem nic skażonego ani nieczystego nie weszło do ust moich.",
      "Ale głos z nieba odezwał się po raz wtóry: Nie wolno ci nazywać skażonym tego, co Bóg uznał za czyste.",
      "Powtórzyło się to po trzykroć, a potem wszystko zostało znów wciągnięte do nieba.",
      "W tej samej chwili przed domem, w którym przebywaliśmy, stanęło trzech mężów, wysłanych do mnie z Cezarei.",
      "A Duch rozkazał mi, abym poszedł z nimi bez żadnego wahania. Razem ze mną udało się w drogę tych tu sześciu braci; i tak przybyliśmy do domu owego męża.",
      "A ten opowiedział nam, jak to ujrzał w swym domu anioła, który stanął i powiedział mu: Poślij do Joppy i przywołaj Szymona zwanego Piotrem:",
      "on oznajmi ci słowa, które staną się zbawieniem dla ciebie i dla całego domu twego.",
      "A gdy zacząłem do nich przemawiać, zstąpił na nich Duch Święty, jak kiedyś na nas na początku.",
      "Wówczas przypomniałem sobie słowa Pana: Jan chrzcił wodą, wy zaś ochrzczeni będziecie Duchem Świętym.",
      "Jeżeli więc Bóg udzielił im tego samego daru co nam, gdyśmy przyjęli wiarę w Pana Jezusa Chrystusa, to jakże mogłem ja sprzeciwiać się Bogu?",
      "Słysząc to uspokoili się. Wielbili Boga i mówili: Oto także poganom Bóg pozwolił żałować i nawrócić się, aby mogli osiągnąć życie wieczne.",
      "Pod naciskiem prześladowania, które wybuchło z powodu Szczepana, niektórzy wierni rozproszyli się i dotarli aż do Fenicji, Cypru i Antiochii. Głosili oni słowo [Boże] wyłącznie Żydom.",
      "Wśród nich znaleźli się jednak tacy - a byli to ludzie pochodzący z Cypru i z Cyreny - którzy przybywszy do Antiochii zwrócili się również do pogan i głosili im Dobrą Nowinę o Panu Jezusie.",
      "A ręka Pańska była z nimi i wielka liczba ludzi przyjęła wiarę nawracając się do Pana.",
      "Wieść o tym doszła także do uszu członków gminy w Jerozolimie. Wtedy wysłano do Antiochii Barnabę.",
      "Gdy przybył na miejsce i ujrzał działanie łaski Bożej, radował się i upominał wszystkich, żeby z całego serca dochowali wierności Panu -",
      "był to bowiem mąż zacny, pełen Ducha Świętego i wiary. Tak więc pozyskano dla Pana jeszcze wielką rzeszę ludu.",
      "Potem udał się do Tarsu, by odszukać Szawła.",
      "Znalazłszy przywiódł go do Antiochii. I tak się stało, że przez cały rok rozwijali wspólnie swą działalność w gminie i nauczali liczną rzeszę. W Antiochii po raz pierwszy nazwano uczniów chrześcijanami.",
      "W tych dniach przybyli z Jerozolimy do Antiochii prorocy.",
      "Jeden z nich imieniem Agabus wystąpił i przepowiedział, natchniony Duchem Świętym, że nastanie wielki głód na całej ziemi; tak się też stało za panowania Klaudiusza.",
      "Wówczas uczniowie postanowili, że każdy według możności pospieszy z pomocą braciom w Judei.",
      "Postanowienie to wykonali przesyłając zapomogę do starszych przez Barnabę i Szawła."
    ],
    [
      "W owym czasie król Herod kazał uwięzić niektórych członków gminy, by wywrzeć na nich swą złość.",
      "Wtedy to stracił mieczem Jakuba, brata Jana.",
      "Spostrzegłszy zaś, że się to Żydom podoba, kazał ująć także Piotra; a stało się to właśnie w dniach Przaśników.",
      "Kazał go więc pochwycić, osadził w więzieniu i oddał pod straż czterech oddziałów, z których każdy- składał się z czterech żołnierzy. Po święcie wielkanocnym chciał go oddać pod sąd ludu.",
      "Trzymano więc Piotra w więzieniu, gmina zaś nieustannie zanosiła za niego modlitwy do Boga.",
      "Owej nocy, przed dniem, w którym Herod zamierzał oddać go pod sąd ludu, spał Piotr między dwoma żołnierzami, skuty- dwoma łańcuchami, a przed drzwiami strażnicy strzegli więzienia.",
      "Wtem ukazał się anioł Pański i blask rozświecił izbę. Anioł obudził Piotra, trącając go w bok, i rzekł: Wstań szybko! Równocześnie opadły kajdany' z rąk jego.",
      "Wtedy rzekł anioł do niego: Opasz się pasem i włóż swe sandały. A on tak zrobił. Potem anioł rozkazał mu: Zarzuć na siebie płaszcz i idź za mną.",
      "Wyszedł więc i szedł za nim, lecz nie wiedział, czy jest rzeczywistością to, co działo się za sprawą anioła; przypuszczał raczej, że widzi senną marę.",
      "Minąwszy pierwszą i drugą straż doszli do żelaznej bramy, która wiedzie do miasta. Ta otwarła im się sama. Wyszli więc, zeszli na dół po siedmiu stopniach i poszli jedną uliczkę dalej. Wtedy anioł odstąpił nagle od niego.",
      "A Piotr przyszedłszy do siebie rzekł: Teraz rzeczywiście wiem, że Pan posłał swego anioła i wyrwał mnie z rąk Heroda i ze wszystkiego, na co czekał lud żydowski.",
      "Uświadomiwszy sobie swe położenie udał się do domu Marii, matki Jana zwanego Markiem, gdzie zebrało się wielu na modlitwę.",
      "Kiedy zakołatał do bramy podwórzowej, nadbiegła dziewczyna imieniem Rode, aby otworzyć.",
      "Poznawszy głos Piotra zapomniała z wielkiej radości otworzyć bramę i wbiegła do domu, aby oznajmić, że Piotr stoi przed bramą.",
      "Na to odpowiedziano jej Oszalałaś! Ale ona zapewniała stanowczo, że tak jest. Wtedy orzekli: To jest anioł jego.",
      "Piotr tymczasem kołatał dalej. Teraz otworzyli mu, a ujrzawszy go, bardzo się zdumieli.",
      "On zaś skinął im ręką na znak, żeby zamilkli. Potem opowiedział im, jak to Pan wyprowadził go z więzienia, i dodał: Powiedzcie to Jakubowi i braciom. A potem odszedł, aby udać się na inne miejsce.",
      "Kiedy zaczął się dzień, wśród żołnierzy powstał ogromny niepokój o to, co właściwie stało się z Piotrem.",
      "Herod kazał go szukać, a gdy go nie odnaleziono, poddał straże śledztwu i wydał rozkaz, aby je zabrano. Potem udał się z Judei do Cezarei i tam się zatrzymał.",
      "A był srodze rozgniewany na mieszkańców Tyru i Sydonu. Lecz oni jednomyślnie przybyli do niego w poselstwie, pozyskali Blastusa, podkomorzego królewskiego, i prosili o pokój: kraj ich bowiem pozostawał w zależności gospodarczej od ziem królewskich.",
      "W oznaczonym więc dniu Herod, przybrany w królewskie szaty, zasiadł na tronie i wygłosił do nich mowę wobec całego ludu.",
      "A lud począł wołać: Tak przemawia bóg, a nie człowiek.",
      "Natychmiast poraził go anioł Pański za to, że nie oddał chwały Bogu. Stoczony przez robactwo, wyzionął ducha.",
      "Słowo zaś Pańskie rosło i rozszerzało się.",
      "Barnaba i Szaweł wypełniwszy swe zadanie powrócili z Jerozolimy zabierając z sobą Jana zwanego Markiem."
    ],
    [
      "W Antiochii, w tamtejszej gminie, działali jako prorocy i nauczyciele Barnaba i Szymon z przydomkiem Niger, Lucjusz z Cyreny i Manahen, rówieśnik tetrarchy Heroda, oraz Szaweł.",
      "Któregoś dnia, kiedy wśród postów odprawiali na cześć Pana liturgiczne nabożeństwo, odezwał się Duch Święty tymi słowy: Wyłączcie mi spośród was Barnabę i Szawła i przeznaczcie do dzieła, do którego ich powołałem!.",
      "Wtedy, odprawiwszy posty i modły, nałożyli na nich ręce i wyprawili ich.",
      "Udali się więc, wysłani przez Ducha Świętego, do Seleucji, a stamtąd okrętem na Cypr.",
      "Dotarłszy do Salaminy głosili słowo Boże w synagogach żydowskich. Mieli zaś przy sobie Jana jako pomocnika.",
      "Wędrując przez całą wyspę doszli do Pafos. Tam spotkali pewnego maga, fałszywego proroka żydowskiego, imieniem Bariesu.",
      "Należał on do świty prokonsula Sergiusza Pawła, człowieka rozumnego. Ten kazał przywołać do siebie Barnabę i Szawła chcąc posłuchać słowa Bożego.",
      "Lecz przeciwstawił się im mag Elymas - tak bowiem brzmi jego imię w tłumaczeniu - i usiłował odwieść prokonsula od wiary.",
      "Lecz Szaweł, który zowie się także Pawłem, napełniony Duchem Świętym, spojrzał na niego przenikliwym wzrokiem",
      "i rzekł: Ty synu diabelski, pełen oszustwa i wszelkiej złości, ty wrogu wszelkiej sprawiedliwości! Czy ty wreszcie nie przestaniesz wykrzywiać prostych dróg Pańskich?",
      "Oto teraz dotknie cię ręka Pańska: oślepniesz i nie będziesz widział słońca przez czas określony! Natychmiast też ogarnęła go zupełna ciemność. Chodząc wokoło po omacku, szukał kogoś, kto by go poprowadził za rękę.",
      "Prokonsul widząc, co zaszło, przyjął wiarę, do głębi przejęty nauką Pańską.",
      "Paweł i towarzysze jego opuściwszy Pafos wypłynęli znów na morze i przybyli do Perge w Pamfilii. Jan odłączył się od nich i powrócił do Jerozolimy.",
      "Oni zaś poszli z Perge dalej i dotarli do Antiochii Pizydyjskiej. Tutaj udali się w szabat do synagogi i zajęli miejsca.",
      "Po odczytaniu Prawa i Proroków przełożeni synagogi zwrócili się do nich z takimi słowami: „Bracia, jeżeli umiecie przemówić ku zbawieniu ludu, to zabierzcie głos.",
      "Wówczas powstał Paweł i dając znak ręką przemówił:",
      "Mężowie izraelscy i wy, którzy się Boga boicie, posłuchajcie! Bóg tego ludu izraelskiego wybrał ojców naszych i wywyższył lud na obczyźnie, w ziemi egipskiej; stamtąd wywiódł ich potężnym ramieniem",
      "i w ciągu mniej więcej czterdziestu lat znosił ich postępowanie na pustyni cierpliwie i w miłości.",
      "Siedem szczepów zgładził w ziemi Kanaan i oddał im na własność ich ziemie.",
      "Potem w ciągu mniej więcej czterystu pięćdziesięciu lat dał im sędziów, aż do Samuela Proroka.",
      "Następnie zażądali króla, a Bóg dał im Saula, syna Kisa, z pokolenia Beniamina, na przeciąg lat czterdziestu.",
      "Odrzuciwszy go, powołał im na króla Dawida. I wystawił mu sam takie świadectwo: 'Znalazłem Dawida, syna Jessego, męża według serca mojego; ten spełni we wszystkim wolę moją' (1 Sm 13, 14).",
      "Z pokolenia jego wywiódł Bóg, zgodnie z przyrzeczeniem swoim, Jezusa, Zbawcę Izraela.",
      "Zanim ten wystąpił, Jan głosił całemu ludowi izraelskiemu chrzest pokuty.",
      "A kiedy Jan ukończył swe posłannictwo, oświadczył: Nie jestem tym, za kogo mnie uważacie. Po mnie dopiero przyjdzie ten, któremu nic jestem godzien rozwiązać obuwia na nogach jego.",
      "Bracia kochani, synowie rodu Abrahama i ludzie bojący się Boga, którzy wśród was się znajdują! Nam to posłano tę wieść o zbawieniu.",
      "Bo mieszkańcy Jerozolimy i ich przełożeni nie poznali go; przez swój wyrok sprawili, że wypełniły się słowa proroków, które co szabat się odczytuje.",
      "Chociaż nie znaleźli w nim żadnej winy, godnej śmierci, zażądali od Piłata, aby go stracił.",
      "A gdy wreszcie dokonali wszystkiego, co o nim napisano, zdjęli go z drzewa krzyża i złożyli do grobu.",
      "Lecz Bóg wskrzesił go z martwych [dnia trzeciego].",
      "Przez szereg dni ukazywał się tym, którzy towarzyszyli mu w drodze z Galilei do Jerozolimy. Oni właśnie teraz dają o nim świadectwo wobec ludu.",
      "I my także zwiastujemy wam wesołą nowinę o tym, że obietnicę, daną ojcom,",
      "Bóg spełnił teraz na ich synach wskrzesiwszy wam z martwych Jezusa. Tak bowiem napisano w drugim Psalmie: 'Tyś synem moim, ja cię dziś zrodziłem' (Ps 2, 7).",
      "A że go z martwych wskrzesił i że nie miał on już nigdy podlegać zniszczeniu, to wy-powiedział w ten sposób: Dam wam święte dary Dawidowie, dary niezmienne’ (Iz 55, 3).",
      "Dlatego też mówi w innym miejscu: 'Nie dopuścisz, aby świty twój uległ zniszczeniu' (Ps 15, 10).",
      "Otóż Dawid służył u: swym pokoleniu woli Bożej, a potem zasnął; złączył się z ojcami swymi i uległ zniszczeniu.",
      "Natomiast ten, którego Bóg wskrzesił [z martwych], nie uległ zniszczeniu.",
      "Niech wam przeto, bracia kochani, wiadome będzie, że przez niego zwiastuje się wam odpuszczenie grzechów. Z wszystkiego, z czego nie mogliście być usprawiedliwieni przez Prawo Mojżeszowe,",
      "otrzymuje przez niego usprawiedliwienie każdy, kto uwierzy.",
      "Baczcie zatem, aby nie sprawdziły się na was słowa proroka:",
      "'Patrzcie, szydercy, zdumiewajcie się i wniwecz się obróćcie! Dokonywam dzieła za dni waszych, dzieła, w które nie uwierzycie, gdy wam kto o nim opowie' (Ha 1, 5).",
      "Kiedy wychodzili, proszono ich, aby następnego szabatu znów im mówili o tej samej sprawie.",
      "Po zakończeniu zebrania w synagodze wielu Żydów i bogobojnych prozelitów towarzyszyło Pawłowi i Barnabie. Ci zaś rozprawiali z nimi jeszcze dłużej i upominali ich, żeby wytrwali w łasce Bożej.",
      "W następny szabat niemal całe miasto zebrało się, aby słuchać słowa Bożego.",
      "Na widok tych rzesz zawiść ogarnęła Żydów i miotając bluźnierstwa sprzeciwiali się słowom Pawła.",
      "Wtedy Paweł i Barnaba oświadczyli otwarcie: Wam trzeba było najpierw głosić słowo Boże. Ponieważ jednak je odrzucacie i sami nie uważacie się za godnych żywota wiecznego, więc zwracamy się do pogan.",
      "Bo tak rozkazał nam Pan 'Ustanowiłem cię światłością pogan, abyś stał się zbawieniem aż po krańce ziemi'. (Iz 49, 6).",
      "Poganie słysząc to radowali się i wielbili słowo Pańskie; i wszyscy, którzy byli przeznaczeni do żywota wiecznego, przyjęli wiarę.",
      "Tak to szerzyło się słowo Pańskie po całej okolicy.",
      "Żydzi zaś podburzyli pobożne a znakomite niewiasty oraz mężów zajmujących w mieście przodujące stanowiska; wzniecili przeciwko Pawłowi i Barnabie prześladowanie i wypędzili ich ze swojej okolicy.",
      "Oni więc strząsnęli proch z nóg swoich wyrażając w ten sposób sprzeciw wobec nich i powędrowali do Ikonium.",
      "Uczniowie zaś byli polni wesela i Ducha Świętego."
    ],
    [
      "W Ikonium udali się tak samo do synagogi żydowskiej i przemawiali tak skutecznie, że wielka rzesza żydów i pogan przyjęła wiarę.",
      "Lecz żydzi, którzy trwali w niewierze, podburzali serca pogan do nienawiści przeciw braciom.",
      "Dlatego oni pozostali tam przez dłuższy czas i głosili odważnie naukę, pokładając swą ufność w Panu, który też potwierdzał słowo swej łaski przez nauki i cuda, jakich dokonywał ich rękami.",
      "W końcu wśród mieszkańców miasta nastąpiło rozdwojenie: jedni stali po stronie żydów, drudzy po stronie apostołów.",
      "Kiedy zaś poganie i żydzi, w porozumieniu ze swymi zwierzchnikami, zabierali się do tego, aby ich sponiewierać i ukamienować,",
      "oni, dowiedziawszy się o tym, uciekli do miast lykaońskich Lystry i Derbe oraz w ich okolice",
      "i tam głosili Ewangelię.",
      "W Lystrze żył człowiek o bezwładnych nogach. Będąc chromym od urodzenia, nigdy jeszcze nie zrobił kroku.",
      "Słyszał on Pawła głoszącego kazanie. Ten spojrzał badawczo na niego i stwierdziwszy, że ma wiarę, iż dostąpi uzdrowienia,",
      "odezwał się doniosłym głosem: Stań prosto na nogach! A on zerwał się i zaczął chodzić.",
      "Tłum widząc, czego Paweł dokonał, zawołał po lykaońsku: „Bogowie zstąpili do nas w ludzkiej postaci!",
      "I zaraz nazwali Barnabę Zeusem, a Pawła Hermesem, ponieważ był głównym mówcą.",
      "Kapłan Zeusa, którego świątynia była przed miastem, kazał przywieść woły i wieńce przed bramę i zamierzał wraz z rzeszą złożyć ofiarę.",
      "Dowiedziawszy się o tym apostołowie Barnaba i Paweł rozdarli swe szaty- i wpadli między tłum wołając głośno:",
      "Ludzie, co robicie?! Jesteśmy tylko ludźmi, tak jak wy. Niesiemy wam właśnie naukę, żebyście odwracali się od tych marnych bożyszcz, a zwrócili do Boga żywego, Stworzyciela nieba i ziemi, morza i wszystkiego, co się tam znajduje.",
      "W ubiegłych wiekach dozwolił on wszystkim narodom iść własną drogą.",
      "A jednak nie zaprzestał dawać świadectwa o sobie udzielając dobrodziejstw: zsyłał wam przecież deszcz z nieba w czasy urodzaju; karmił was i weselem napełniał serca wasze.",
      "Tym dowodzeniem zdołali, choć tylko z trudem, odwieść rzeszę od złożenia im ofiary.",
      "Tymczasem nadeszli Żydzi z Antiochii i Ikoniem, pozyskali sobie tłum i obrzuciwszy Pawła kamieniami wywlekli go poza miastu przypuszczając, że już umarł.",
      "Lecz gdy uczniowie go obstąpili, powstał i udał się do miasta. A następnego dnia poszedł wraz z Barnabą dalej do Derbe;",
      "i głosili Ewangelię w tym mieście pozyskując wielu uczniów.",
      "Potem wrócili do Lystry, do Ikonium i do Antiochii. Tam umacniali serca uczniów i upominali ich, aby wytrwali w wierze: Toć trzeba nam przez wiele utrapień wejść do królestwa Bożego.",
      "W poszczególnych gminach ustanawiali im wśród modlitw i postów prezbiterów i polecali ich Panu, w którego zresztą oni już wierzyli.",
      "Potem szli przez Pizydię do Pamfilii",
      "i głosili słowo [Pańskie] w Perge. Potem udali się do Attalii,",
      "a stąd okrętem do Antiochii; tu właśnie polecono ich przedtem łasce Bożej przeznaczając do spełnienia dzieła, którego teraz dokonali.",
      "Przybywszy zwołali zebranie gminy i opowiedzieli, co Bóg przez nich zdziałał oraz że otworzył poganom podwoje wiary.",
      "A potem zatrzymali się na dłuższy czas wśród uczniów."
    ],
    [
      "Z Judei przybyli do Antiochii jacyś ludzie i tak nauczali braci: Jeżeli nie każecie obrzezać się według obrządku Mojżesza, nie możecie dostąpić zbawienia.",
      "Między Pawłem i Barnabą z jednej strony- a tymi ludźmi z drugiej strony doszło wiec do różnicy zdań i do silnego zatargu. Postanowiono zatem, że Paweł i Barnaba oraz niektórzy inni spośród nich udadzą się w sprawie tego sporu do Jerozolimy do apostołów i prezbiterów.",
      "Wyprawieni uroczyście przez gminę w drogę, szli przez Fenicję i Samarię opowiadając wszędzie o nawróceniu pogan; i sprawiali tym wielką radość wszystkim braciom.",
      "A gdy- przyszli do Jerozolimy, zostali przyjęci przez gminę oraz przez apostołów i prezbiterów; i opowiedzieli, jak wielkich rzeczy Bóg przez nich dokonał.",
      "Lecz niektórzy z nich, co wyszedłszy ze stronnictwa faryzeuszów przyjęli wiarę, wystąpili z takim żądaniem: Trzeba ich obrzezać i nakazać im, żeby zachowywali Prawo: 'Mojżeszowe.",
      "Wówczas zebrali się apostołowie i prezbiterzy aby te sprawę rozpatrzyć.",
      "Po długiej debacie powstał Piotr i rzekł do nich: Kochani bracia! Wiecie, że już dawno Bóg wybrał mnie spośród was na to, aby poganie usłyszeli z ust moich słowa Ewangelii i aby doszli do wiary.",
      "A Bóg, który zna serce ludzkie, świadczył sam za nimi udzielając im Ducha Świętego tak samo jak nam.",
      "Nie uczynił żadnej różnicy między nami a nimi, oczyściwszy przez wiarę ich serca.",
      "Jakże więc możecie kusić Boga i nakładać na kark uczniów jarzmo, którego dźwigać nie mogli ani ojcowie nasi, ani my sami?",
      "Nie, wierzymy, że osiągniemy zbawienie przez łaskę Jezusa [Chrystusa], tak samo jak i oni.",
      "Na to zamilkło całe zgromadzenie. Potem przysłuchiwali się temu, co opowiadali Barnaba i Paweł, jak wielkie znaki i cuda Bóg zdziałał przez nich wśród pogan.",
      "A gdy i oni umilkli, zabrał głos Jakub i rzekł: Kochani bracia, posłuchajcie mnie!",
      "Szymon opowiedział, jak to Bóg pierwszy zatroszczył się o to, aby spośród pogan wybrać lud dla imienia swego.",
      "A z tym zgadzają się słowa proroków. Bo napisane jest:",
      "'Potem zwrócę się znów do nich łaskawie i odbuduję przybytek Dawidowy, który upadł. Odbuduję znów jego ruiny i ustawię go znów prosto,",
      "aby reszta ludzi szukała Pana, a także poganie wszyscy, nad którymi wezwano imienia mojego. Tak mówi Pan, który tego dokonuje.",
      "To są odwieczne wyroki [jego]' (Am 9, 11 :12).",
      "Dlatego jestem za tym, aby nie nakładano ciężarów na pogan nawracających się do Boga,",
      "lecz aby tylko zobowiązano ich, żeby wstrzymywali się od splugawienia przez bałwany, od nierządu i zwierząt dławionych oraz od krwi.",
      "Bo Mojżesz od dawnych czasów ma w każdym mieście swych głosicieli. Czyta go się przecież co szabat po synagogach.",
      "Wtedy apostołowie i prezbiterzy wraz z całą gminą postanowili wybrać ze swego grona mężów i posłać ich do Antiochii z Pawłem i Barnabą: mianowicie Judę z przydomkiem Barsaba oraz Sylasa, mężów zajmujących wśród braci przodujące stanowiska.",
      "Mieli oni przekazać takie pismo: Apostołowie i prezbiterzy przesyłają braciom pogańskiego pochodzenia w Antiochii, Syrii i Cylicji braterskie pozdrowienie.",
      "Dowiedzieliśmy się, że niektórzy mężowie spośród nas, nie mający od nas żadnego polecenia, zaniepokoili was wprowadzając swymi mowami zamęt w dusze wasze;",
      "dlatego zebrawszy się pospołu postanowiliśmy wybrać mężów i posłać ich do was wraz z naszym drogim Barnabą i Pawłem,",
      "którzy dla imienia fana naszego Jezusa Chrystusa narażali swe życie.",
      "Posyłamy wam zatem Judę i Sylasa, którzy powtórzą wam to samo ustnie.",
      "Otóż podobało się Duchowi Świętemu i nam nic nakładać na was żadnego innego ciężaru prócz następujących koniecznych wymagań:",
      "winniście się powstrzymywać od mięsa pochodzącego z ofiar bałwochwalczych, od krwi, od zwierząt dławionych oraz od nierządu. Jeżeli powstrzymacie się od tego, dobrze uczynicie. Bywajcie zdrowi!",
      "Wysłańcy udali się do Antiochii i zwoławszy gminę oddali list.",
      "Gdy go przeczytano, zapanowała radość z powodu pocieszającej treści orędzia.",
      "Juda i Sylas, którzy sami byli prorokami, przemawiali często, udzielając braciom zachęty i umacniając ich.",
      "Dopiero po dłuższym czasie odprawili ich bracia z pozdrowieniami pokoju do tych, którzy ich wysłali.",
      "[Sylas jednak zdecydował się tam pozostać; Juda powrócił więc sam do Jerozolimy.]",
      "Paweł zaś i Barnaba pozostali w Antiochii, nauczali oraz z wieloma jeszcze innymi głosili słowo Pańskie.",
      "Po niejakim czasie rzeki Paweł do Barnaby: Wybierzmy się znów w drogę i zobaczmy, jak się wiedzie braciom w tych wszystkich miastach, gdzie głosiliśmy słowo Pańskie.",
      "Barnaba zaś chciał zabrać także Jana zwanego Markiem.",
      "Paweł jednak nie uważał za słuszne zabierać ze sobą tego, który odstąpił od nich w Pamfilii i nie brat udziale w ich pracy.",
      "I tak powstała różnica zdań, wskutek której rozłączyli się: Barnaba udał się okrętem na Cypr zabrawszy ze sobą Marka,",
      "Paweł zaś dobrał sobie Sylasa i polecony przez braci łasce Bożej, udał się w podróż lądem.",
      "Szedł przez Syrię i Cylicję i umacniał gminy nakazując im zachowywać przepisy nadane przez apostołów i prezbiterów]."
    ],
    [
      "Dotarł też do Derbe i do Lystry. A był tam pewien uczeń imieniem Tymoteusz, syn żydówki, która przyjęła wiarę, i ojca poganina.",
      "Ponieważ bracia w Lystrze i Ikonium wystawiali mu najlepsze świadectwo,",
      "chciał go Paweł zabrać ze sobą jako towarzysza. Ze względu na żydów mieszkających w owych stronach kazał go obrzezać, wszyscy bowiem wiedzieli, że ojciec jego był poganinem.",
      "Idąc przez miasta zobowiązywali chrześcijan do przestrzegania postanowień powziętych przez apostołów i prezbiterów w Jerozolimie.",
      "Tak to utwierdzały się gminy w wierze, a liczba ich z dnia na dzień wzrastała.",
      "Ponieważ Duch Święty wzbronił im szerzyć słowo [Boże] w prowincji Azji, przeszli tylko poprzez Frygię i krainę galacką.",
      "Tak doszli do Mizji i usiłowali przedostać się do Bitynii, lecz Duch Jezusa nie zezwolił im na to.",
      "Szli więc wzdłuż granicy Mizji i dotarli do Troady.",
      "Tam Paweł miał w nocy widzenie: stanął przed nim Macedończyk i błagał go: Przepraw się do Macedonii i pomóż nam!",
      "Po tym widzeniu natychmiast zaczęliśmy szukać sposobności, aby przeprawić się do Macedonii. Wnioskowaliśmy bowiem, że Bóg nas wezwał, abyśmy zanieśli im Ewangelię.",
      "Odpłynąwszy zatem okrętem z Troady jechaliśmy wprost do Samotrake, nazajutrz do Neapolu,",
      "a stąd do Filippi, głównego miasta tamtego okręgu w Macedonii, która jest kolonią rzymską. Zatrzymaliśmy się w tym mieście kilka dni.",
      "W szabat wyszliśmy przez bramę nad rzekę, gdzie spodziewaliśmy się znaleźć miejsce modlitwy. Usiadłszy tam rozmawialiśmy z niewiastami, które się zeszły.",
      "Przysłuchiwała się też pewna bogobojna niewiasta imieniem Lidia; trudniła się ona handlem purpurą, a pochodziła z miasta Tiatyry. Pan otworzył jej serce, tak że przychylnie słuchała słów Pawła.",
      "A gdy przyjęła chrzest wraz z domem swym, poprosiła nas: Jeżeli uważacie mnie istotnie za uczennicę Pana, to przyjdźcie do mego domu i zamieszkajcie w nim! I wymogła to na nas swym naleganiem.",
      "Kiedyśmy znów pewnego razu szli na miejsce modlitwy, zabiegła nam drogę młoda niewolnica opętana duchem, który wróżył; wróżbiarstwem swym przynosiła swoim panom duże dochody.",
      "Biegnąc za Pawłem i za nami zaczęła ona głośno wołać Ci mężowie są sługami Boga najwyższego. Głoszą wam drogę zbawienia.",
      "I powtarzała to przez szereg dni. Kiedy się to w końcu Pawłowi sprzykrzyło, odwrócił się i rzekł do ducha: Rozkazuję ci w imię Jezusa Chrystusa, żebyś z niej wyszedł! I wyszedł w tejże chwili.",
      "Panowie jej spostrzegłszy się, że widoki zysku im przepadły, pochwycili Pawła i Sylasa, zawlekli ich na rynek przed sędziów",
      "i postawili przed pretorami: Ci ludzie - oświadczyli - wzniecają w naszym mieście niepokoje; są to Żydzi",
      "i głoszą obyczaje, których, jako Rzymianie, nie możemy przyjąć ani stosować.",
      "Zaraz też cały lud zwrócił się przeciwko nim. Wówczas pretorzy kazali zedrzeć z nich szaty i obić ich rózgami.",
      "A zadawszy im wiele uderzeń wtrącili ich do więzienia przykazując dozorcy więziennemu, aby ich bacznie pilnował.",
      "Stosownie do tego rozkazu wtrącił ich do lochu położonego w samym środku i dla bezpieczeństwa zakuł im nogi w dyby.",
      "Około północy Paweł i Sylas modlili się śpiewając hymny Bogu na chwałę; inni więźniowie zaś przysłuchiwali się im.",
      "Nagle nastąpiło silne trzęsienie ziemi, tak że fundamenty więzienia się zachwiały. Zaraz też pootwierały się wszystkie drzwi i wszystkim opadły kajdany.",
      "Gdy dozorca więzienny przebudziwszy się zobaczył, że wszystkie drzwi więzienia są otwarte, dobył miecza i chciał sobie odebrać życie, bo sądził, że więźniowie uciekli.",
      "Lecz Paweł zawołał na cały głos: Nie targaj się na swe życie! Jesteśmy tu przecież wszyscy!",
      "Kazał więc sobie podać światło, wbiegł do celi i drżąc cały upadł Pawłowi i Sylasowi do nóg.",
      "Potem wyprowadziwszy ich na zewnątrz zapytał: Panowie, co winienem uczynić, aby się zbawić?",
      "Oni zaś odpowiedzieli mu: Uwierz w Pana Jezusa, a dostąpisz zbawienia wraz z domem swym!",
      "I głosili słowo Pańskie jemu oraz wszystkim tym, którzy znajdowali się w jego domu.",
      "Jeszcze tej samej godziny w nocy zaopiekował się nimi, obmył im rany, zadane przez uderzenia rózgami, a potem przyjął bez zwłoki chrzest wraz ze wszystkimi bliskimi sobie.",
      "Zaprowadziwszy ich do swego domu zastawił im stół radując się wespół z całą swoją rodziną, że zyskał wiarę w Boga.",
      "Gdy nastał dzień, pretorzy posłali liktorów z takim rozkazem: Wypuść tych ludzi na wolność!",
      "Dozorca zaniósł tę wieść Pawłowi: Pretorzy przysłali rozkaz, że macie być zwolnieni. Możecie zatem wyjść. Idźcie w pokoju!",
      "Lecz Paweł kazał im powiedzieć: „Bez sądu kazali nas, obywateli rzymskich, biczować publicznie i wtrącili nas do więzienia - a teraz chcą nas skrycie i po cichu wypędzić? O nie! Niech sami przyjdą i wyprowadzą nas!",
      "Liktorzy zanieśli te słowa pretorom. Gdy ci usłyszeli, że chodzi o obywateli rzymskich, ogarnął ich strach.",
      "Przyszli więc i starali się ich przejednać. Potem wyprowadzili ich i prosili, żeby opuścili miasto.",
      "Oni zaś wyszedłszy z więzienia wstąpili do Lidii, a gdy się zobaczyli z braćmi, udzielili im zbawiennych upomnień i udali się w dalszą drogę."
    ],
    [
      "Idąc przez Amfipolis i Apollonię, dotarli do Tesaloniki. Tam bowiem mieli Żydzi synagogę.",
      "Zgodnie ze swym zwyczajem zaszedł Paweł do nich i rozprawiał z nimi przez trzy szabaty na temat Pisma.",
      "Objaśniał je im i udowadniał szczegółowo, że Mesjasz musiał cierpieć i zmartwychwstać; a kończąc stwierdzał: Jezus, którego wam głoszę, jest Mesjaszem,",
      "Niektórzy z nich przyjęli wiarę i przyłączyli się do Pawła i Sylasa; także pokaźna liczba pobożnych pogan i niemało znamienitych niewiast.",
      "Wzbudziło to zawiść Żydów. Dobrali więc sobie różnych ludzi z szumowin miejskich i wznieciwszy rozruchy podburzyli całe miasto. Potem zbiegli się przed domem Jazona i usiłowali postawić apostołów przed zebranym ludem,",
      "ale nie odnaleźli ich. Wtedy zawlekli Jazona i niektórych braci przed politarchów krzycząc: Ludzie, którzy czynią zamęt' w całym świecie, przyszli także tutaj,",
      "a Jazon ich przyjął. Wszyscy oni występują przeciw nakazom cesarskim i twierdzą, że ktoś inny jest królem, mianowicie Jezus.",
      "W taki sposób podburzali lud oraz politarchów, którzy tego słuchali.",
      "Ci zażądali od Jazona i od tych innych kaucji; potem puścili ich wolno.",
      "Natychmiast, jeszcze w nocy, bracia nakłonili Pawła i Sylasa, aby udali się do Berei. Przybywszy tani poszli do synagogi Żydów.",
      "Ci zaś byli szlachetniejsi od ludzi z Tesaloniki. Przyjęli naukę z całą gotowością i badali codziennie Pismo, czy istotnie rzecz się tak ma.",
      "Wielu z nich przyjęło wiarę, podobnie jak niemała liczba zacnych niewiast pogańskich oraz mężczyzn.",
      "Lecz gdy Żydzi z Tesaloniki dowiedzieli się, że Paweł głosi słowo Boże również w Berei, udali się także tam, wzniecając wśród ludu niepokój i zamieszanie.",
      "Natychmiast bracia wyprawili Pawła w drogę, w kierunku morza. Sylas i Tymoteusz pozostali tam.",
      "Towarzysze Pawła zaprowadzili go aż do Aten i otrzymawszy polecenie dla Sylasa i Tymoteusza, aby czym prędzej wybrali się do niego, powrócili.",
      "Czekając na nich w Atenach Paweł drżał w głębi serca na widok miasta przepełnionego bożyszczami.",
      "Rozprawiał zatem w synagodze z Żydami i z bojącymi się Boga, a na agorze dzień w dzień z tymi, którzy się tam właśnie znaleźli.",
      "Także niektórzy filozofowie epikurejscy i stoiccy dyskutowali z nim. Jedni mówili: O co chodzi temu człowiekowi, że tak zawzięcie rozprawia? Inni zaś: „Wydaje się, że jest to zwiastun nowych bogów. Bo głosił im wieść o Jezusie i o zmartwychwstaniu.",
      "Zabrali go więc ze sobą i zaprowadziwszy na Areopag zapytali: Czy moglibyśmy dowiedzieć się, co to jest za nowa nauka, którą głosisz?",
      "Bo wykładasz dziwne rzeczy, które rażą uszy nasze. Chcielibyśmy się zatem dowiedzieć, o co właściwie chodzi.",
      "Bo żaden Ateńczyk i zamieszkały tam przybysz nie miał na nic tyle czasu co na opowiadanie ostatnich wiadomości i na słuchanie ich.",
      "Paweł stojąc pośrodku Areopagu tak zaczął mówić: Mężowie ateńscy! Z wszystkiego tego, co widzę, wnioskuję, że jesteście ludźmi szczególnie religijnymi.",
      "Bo przechadzając się i oglądając pilnie wasze przedmioty kultu, znalazłem także ołtarz z napisem: Nieznanemu Bogu. Otóż to, co wy czcicie, a czego nie znacie, to właśnie wam głoszę.",
      "Bóg, Stwórca świata i wszystkiego, co się w nim znajduje, Pan nieba i ziemi, nie mieszka w świątyniach, które zbudowały ludzkie ręce,",
      "i nie trzeba mu posługi z ręki człowieka, jak gdyby mu czegoś brakowało. On sam daje przecież wszystkim życie, tchnienie i w ogóle wszystko.",
      "Wywiódł on cały rodzaj ludzki z jednego człowieka, aby siedziby swe rozmieścił po całym obszarze ziemi. On wyznaczył im czas właściwy i jego trwanie i ustanowił granice, w których mieszkać mają.",
      "Mieli szukać Boga w nadziei, że może dotrą do niego i odnajdą go. Toć istotnie jest niedaleko od każdego z nas.",
      "Bo w nim żyjemy i poruszamy się, i jesteśmy - jak to powiedzieli niektórzy wasi poeci: Z jego rodu jesteśmy.",
      "A jeżeli jesteśmy z Bożego rodu, to nie wolno nam mniemać, że Boża istota podobna jest do złota, srebra czy kamienia, do wytworu ludzkiej sztuki i myśli.",
      "Toteż Bóg w swej dobroci, nie zważając już na minione czasy niewiedzy, wzywa obecnie każdego człowieka, gdziekolwiek by się znajdował, aby odmieniwszy swe życie pokutował.",
      "Bo wyznaczył dzień, w którym odbędzie sprawiedliwy sąd nad całym światem przez męża, którego po to ustanowił - dając wszystkim rękojmię przez to, że wskrzesił go z martwych.",
      "Słysząc o zmartwychwstaniu jedni zaczęli się naśmiewać, inni powiedzieli: Na ten temat posłuchamy cię innym razem.",
      "Tak to Paweł wyszedł spośród nich.",
      "Lecz niektórzy mężowie przyłączyli się do niego i uwierzyli. Do nich należeli: Dionizy Areopagita i niewiasta imieniem Damaris, a także niektórzy inni."
    ],
    [
      "Opuściwszy potem Ateny przybył Paweł do Koryntu.",
      "Tam spotkał pewnego Żyda, pochodzącego z Pontu, imieniem Akwila, który wraz ze swą żoną Pryscyllą przybył niedawno z Italii, ponieważ Klaudiusz wysiedlił z Rzymu wszystkich Żydów. Paweł odwiedził ich;",
      "a ponieważ uprawiał to samo rzemiosło co oni, zamieszkał u nich i pracował. Byli mianowicie z zawodu wytwórcami namiotów.",
      "Co szabat zaś zabierał głos w synagodze [wspominając od czasu do czasu imię Pana Jezusa] i starał się przy tym pozyskać Żydów i pogan.",
      "- - -",
      "Lecz gdy mu opór stawiali i zaczęli bluźnić, rzekł do nich strząsając proch ze swych szat: Niech krew wasza spłynie na głowy wasze! Nie ponoszę żadnej winy. Odtąd zwracam się do pogan.",
      "Odszedłszy stamtąd udał się do domu niejakiego Tytiusa Justusa, żyda pochodzenia pogańskiego, którego dom przylegał bezpośrednio do synagogi.",
      "Przełożony synagogi Kryspus wraz z całym domem przyjął wiarę w Pana. I w ogóle dużo Koryntian, którzy go słyszeli, garnęło się do wiary i przyjmowało chrzest.",
      "Którejś nocy rzekł Pan do Pawła w widzeniu: Nie bój się! Przemawiaj dalej i nie milcz!",
      "Bo ja jestem z tobą i nikt cię nie zaczepi, aby ci krzywdę wyrządzić; lud mój bowiem w tym mieście jest liczny.",
      "Toteż pozostał przez rok i sześć miesięcy i głosił im słowo Boże.",
      "W czasie gdy Gallio piastował urząd prokonsula Achai, powstali Żydzi jak jeden mąż przeciwko Pawłowi i zaprowadzili go przed trybunał z takim oskarżeniem:",
      "Ten człowiek namawia ludzi do służby jedynemu Bogu, ale niezgodnej z Prawem.",
      "Paweł chciał właśnie otworzyć usta, lecz Gallio odezwał się do Żydów: Gdyby tu chodziło o jakieś przestępstwo lub o czyn zbrodniczy, przyjąłbym, Żydzi, waszą skargę, tak jak się należy;",
      "lecz skoro tu toczy się spór o jakieś zapatrywania, o nazwy i o wasze Prawo, to dopatrzcie tego już sami. Ja nie mam zamiaru być sędzią w tych sprawach.",
      "I kazał ich przepędzić od trybunału.",
      "Wtedy rzucili się wszyscy na przewodniczącego synagogi Sostenesa i pobili go przed trybunałem. Lecz Galliona wcale to nie obeszło.",
      "Jeśli idzie o Pawła, to pozostał on tam jeszcze przez dłuższy czas. Potem pożegnał braci i udał się wraz z Pryscyllą i Akwilą okrętem w podróż do Syrii. Przedtem kazał sobie w Kenchrach ostrzyc głowę z powodu ślubu, jaki złożył.",
      "Potem przybyli do Efezu; tu rozstał się ze swoimi towarzyszami, a sam udał się do synagogi i rozprawiał z Żydami. Gdy proszono, żeby dłużej pozostał, nie zgodził się na to",
      "i pożegnał się mówiąc: Jeżeli Bóg zezwoli, znowu przyjdę do was. Potem odpłynął z Efezu",
      "i wylądował w Cezarei. Stąd wybrał się w drogę do",
      "Jerozolimy; a pozdrowiwszy gminę udał się dalej do Antiochii.",
      "Zabawiwszy tam jakiś czas wybrał się znów w drogę. Przeszedł kolejno krainę galacką oraz Frygię dodając otuchy wszystkim uczniom.",
      "Tymczasem do Efezu przybył pewien Żyd aleksandryjski imieniem Apollos, mąż wielce uczony i doskonale obeznany z Pismem.",
      "Posiadał on wiadomości o nauce Pańskiej, przemawiał z płomiennym zapałem i głosi( poprawnie wieść o Jezusie, lecz znał tylko chrzest Janowy.",
      "Mąż ten począł otwarcie występować w synagodze ze swą nauką. Gdy Pryscylla i Akwila go usłyszeli, nawiązali z nim bliższe stosunki i wyłożyli mu naukę Pańską bardziej szczegółowo.",
      "A kiedy zgłosił zamiar udania się do Achai, zachęcali go bracia do tego i zwrócili się listownie do uczniów, aby go życzliwie przyjęli. Przybywszy na miejsce świadczył wiernym znakomite usługi dzięki swym zdolnościom.",
      "Potrafił bowiem druzgocąco zbijać Żydów w publicznych dysputach, wykazując na podstawie Pisma, że Jezus jest Mesjaszem."
    ],
    [
      "Podczas gdy Apollos przebywał w Koryncie, Paweł wędrował przez górzyste okolice i dotarł do Efezu. Znalazłszy tam niektórych uczniów",
      "zapytał ich: Czy otrzymaliście Ducha Świętego, gdyście przyjęli wiarę? A oni odpowiedzieli mu: Ależ myśmy nawet nie słyszeli, że istnieje Duch Święty.",
      "Na to on: To jaki chrzest przyjęliście? A oni odrzekli: Chrzest Janowy.",
      "Wtedy Paweł wyjaśnił: Jan udzielał chrztu pokuty i napominał ludzi, aby uwierzyli w tego, który po nim nadejdzie, to znaczy w Jezusa.",
      "Usłyszawszy to przyjęli chrzest na imię Pana Jezusa.",
      "Potem Paweł włożył na nich ręce, a Duch Święty zstąpił na nich. Zaczęli mówić językami i prorokowali.",
      "A było ich wszystkich około dwunastu mężów.",
      "Potem poszedł do synagogi. Nauczał tam odważnie przez trzy miesiące, prowadził dysputy i usiłował pozyskać dusze dla królestwa Bożego.",
      "Ponieważ jednak niektórzy trwali uparcie w swej zatwardziałości i w niewierze, bluźniąc wobec ludu przeciw nauce Pana, zerwał z nimi, oddzielił od nich uczniów, a nauki swe głosił codziennie w audytorium [pewnego] Tyranosa.",
      "Działo się tak przez dwa lata; wskutek tego wszyscy mieszkańcy prowincji Azji, żydzi i poganie, mogli usłyszeć słowo Pańskie.",
      "Bóg dokonywał za pośrednictwem Pawła bardzo niezwykłych cudów.",
      "Gdy na przykład chorym przykładano bodaj chustki i przepaski, które on miał na ciele, choroby opuszczały ich i złe duchy uchodziły.",
      "Niektórzy wędrowni egzorcyści żydowscy próbowali wzywać imienia Pana Jezusa nad opętanymi przez złego ducha mówiąc: Zaklinam was przez Jezusa, którego Paweł głosi!",
      "Ci, co to czynili, byli synami arcykapłana żydowskiego Skeuasa; było ich siedmiu.",
      "Lecz zły duch odparł im: Jezusa znam i wiem o Pawle; lecz kim jesteście wy?",
      "Potem rzucił się na nich człowiek, w którym był zły duch, i powaliwszy wszystkich tak ich zmaltretował, że pouciekali z owego domu nadzy i poranieni.",
      "Dowiedzieli się o tym wszyscy Żydzi i Grecy mieszkający w Efezie; i strach padł na nich wszystkich. A imię Pana Jezusa wzrosło w poważaniu.",
      "I wielu wiernych przychodziło, wyznawało i oznajmiało otwarcie swe dawniejsze praktyki.",
      "Niektórzy zaś z tych, co oddawali się magii, poznosili swe księgi i spalili je na oczach wszystkich. Kiedy zliczono ich wartość, stwierdzono sumę pięćdziesięciu tysięcy drachm srebrnych.",
      "Tak to rosło potężnie słowo Boże i zyskiwało na mocy.",
      "Po tych wypadkach postanowił Paweł za sprawą Ducha udać się do Jerozolimy, obierając drogę przez Macedonię i Achaję. Gdy zakończę tam swój pobyt - powiedział - muszę także Rzym zobaczyć.",
      "Wysławszy więc dwóch swoich pomocników, Tymoteusza i Erasta, do Macedonii, sam pozostał jeszcze jakiś czas w prowincji Azji.",
      "Mniej Więcej w tym czasie wybuchły poważne rozruchy z powodu nauki [Pańskiej].",
      "Pewien złotnik imieniem Demetriusz, który zajmował się wyrobem świątynek Diany i dawał swym pracownikom wysokie zarobki,",
      "zwołał ich, a także innych robotników, którzy trudnili się podobną pracą, i rzekł: Ludzie! Wiecie dobrze, że nasz dobrobyt opiera się na tym rzemiośle.",
      "A teraz widzicie i słyszycie, jak nie tylko w Efezie, lecz nieomal w całej prowincji Azji ten Paweł dużo ludzi namówił i omamił swoim gadaniem: że to, co się rękami ludzkimi tworzy, to nie są bogowie.",
      "Stąd powstaje niebezpieczeństwo, że nie tylko nasz zawód pójdzie w poniewierkę, ale również świątynia wielkiej bogini Diany swe znaczenie utraci, a ona, którą czci cała Azja, ba - świat cały, odarta zostanie ze swego majestatu.",
      "Gdy to słyszeli, ogarnęła ich wściekłość i zaczęli krzyczeć: Wielka Diana Efeska!",
      "Podniecenie udzieliło się całemu miastu i wszyscy popędzili do teatru. Przy tym porwali ze sobą Gajusa i Arystarcha z Macedonii, towarzyszów Pawła.",
      "Paweł chciał sam wejść między tłum, lecz uczniowie nie puścili go.",
      "Także niektórzy wysocy urzędnicy, którzy byli mu życzliwi, ostrzegali go, aby nie udawał się do teatru.",
      "Tam zaś krzyczeli wszyscy, jeden przez drugiego. Zebranie odbywało się w zupełnym zamęcie, a ludzie przeważnie nie wiedzieli, po co się w ogóle zebrali.",
      "Spomiędzy tłumu kazano wystąpić niejakiemu Aleksandrowi, którego wysuwali Żydzi. Aleksander dał też ręką znak, że chce wygłosić przed ludem mowę obronną.",
      "Lecz kiedy poznano, że jest Żydem, z wszystkich piersi wydarł się jeden okrzyk i wołali nieomal przez dwie godziny: Wielka Diana Efeska!",
      "Wreszcie udało się pisarzowi miejskiemu uśmierzyć tłum, tak że mógł do nich przemówić: Mężowie efescy! Czyż jest na świecie człowiek, który by nie wiedział, że miasto Efez dzierży straż nad czcią należną wielkiej Dianie oraz nad jej posągiem, który spadł z nieba?",
      "To nie ulega żadnej wątpliwości. Dlatego winniście zachować spokój i nie czynić nic nierozważnego.",
      "Ludzie, których przywiedliście, nie są ani świętokradcami, ani nie bluźnią naszej bogini.",
      "A jeżeli Demetriusz i członkowie jego cechu mają sprawę przeciw komu, to są na to posiedzenia sądowe i są, namiestnicy; niechże tam wnoszą skargę jedni przeciwko drugim.",
      "A jeżeli chcecie wnieść poza tym jeszcze jakieś zażalenie, to należy załatwić to na prawnie zwołanym zebraniu.",
      "Inaczej grozi wam z powodu dzisiejszych wydarzeń oskarżenie o wszczęcie rozruchów, bo nie ma żadnego powodu, którym moglibyśmy wytłumaczyć to zbiegowisko. Tymi słowy udało mu się rozwiązać zgromadzenie.",
      "- - -"
    ],
    [
      "Gdy rozruch ustał, Paweł przywołał do siebie uczniów i udzielił im zbawiennych rad; potem pożegnał się z nimi i udał się w podróż do Macedonii.",
      "Wędrując po tamtych okolicach, upominał uczniów głosząc często kazania. Potem udał się do Grecji.",
      "Tu zabawił trzy miesiące. A kiedy nosił się z zamiarem udania się morzem do Syrii, Żydzi uknuli przeciwko niemu spisek. Postanowił zatem wracać przez Macedonię.",
      "Aż do Azji towarzyszył mu Sopater, syn Pyrrusa z Berei, Arystarch oraz Sekundus z Tesaloniki, Gajus z Derbe i Tymoteusz; poza tym Tychik i Trofim, pochodzący z prowincji Azji.",
      "Ci wyprzedziwszy nas czekali na nas w Troadzie.",
      "My natomiast odpłynęliśmy z Filippi dopiero po święcie Przaśników i dogoniliśmy ich po pięciu dniach w Troadzie. Tu zatrzymaliśmy się siedem dni.",
      "W pierwszym dniu tygodnia zebraliśmy się, aby łamać chleb. Przy tej sposobności Paweł mówił do zebranych kazanie. Mając zamiar odjechać nazajutrz, przeciągnął swe przemówienie aż do północy.",
      "W górnej sali, gdzie byliśmy zebrani, paliło się wiele lamp.",
      "Pewien młodzieniec imieniem Eutychus siedział w otwartym oknie. Gdy kazanie Pawła się przedłużało, zasnął twardo i zmorzony snem wypadł z trzeciego piętra na dół, a kiedy go podniesiono, już nie żył.",
      "Wtedy Paweł zeszedł, przypadł doń i objął go ramionami. I rzekł: Nie trwóżcie się, bo życie jest jeszcze w nim.",
      "Potem poszedł znów na górę, łamał chleb i spożywał go. Mówił jeszcze długo, aż do świtania, i dopiero po tym wszystkim wyruszył w drogę.",
      "Młodzieńca tymczasem przyprowadzono żywego i to wzmogło wielce ufność zebranych.",
      "Udaliśmy się pierwsi na statek i popłynęliśmy do Assos, skąd mieliśmy zabrać Pawła. Tak bowiem zarządził, gdyż sam chciał iść pieszo.",
      "A kiedy spotkał się z nami w Assos, wzięliśmy go na statek i dojechaliśmy do Mitylene.",
      "Stąd płynęliśmy dalej i dojechaliśmy nazajutrz na wysokość Chios. Następnego dnia przybyliśmy do Samos, a w dzień później dojechaliśmy do Miletu.",
      "Paweł bowiem postanowił ominąć Efez, aby nie tracić już czasu w prowincji Azji. Spieszył się mianowicie, aby, o ile możności, być na Zielone Święta w Jerozolimie.",
      "Z Miletu posłał do Efezu wzywając do siebie prezbiterów gminy.",
      "Kiedy się u niego stawili, tak do nich przemówił: Wy wiecie, jak to od pierwszej chwili, kiedy stanąłem w prowincji Azji, przebywałem z wami przez cały czas.",
      "Służyłem Panu z całą pokorą wśród łez i doświadczeń, których doznałem z powodu zasadzek żydowskich.",
      "Nie stchórzyłem i nie przemilczałem nic z tego, co mogło wam wyjść na pożytek. Nauczałem was publicznie i po domach,",
      "żydów i pogan zaklinałem, aby nawrócili się do Boga i uwierzyli w naszego Pana Jezusa [Chrystusa].",
      "A teraz, czując się jakby w duchu związany, wędruję do Jerozolimy. Nie wiem, co mnie tam spotka.",
      "O tym jednym tylko w każdym mieście na nowo upewnia mnie Duch Święty, że czekają mnie więzy i utrapienia.",
      "Lecz [nie obawiam się tego wszystkiego i] nie cenię sobie ponad miarę życia swego, bylebym tylko dokończył biegu swego i wykonał zadanie, jakie otrzymałem od Pana Jezusa: dać świadectwo Dobrej Nowinie o łasce Bożej.",
      "Oto wiem teraz dobrze, że nie ujrzycie już oblicza mego, wy wszyscy, wśród których przebywałem głosząc królestwo [Boże].",
      "Dlatego też zapewniam was uroczyście w dniu dzisiejszym, że nie ja poniosę winę, jeżeli który z was pójdzie na zatracenie.",
      "Bo nie uchylałem się od obowiązku głoszenia wam całej woli Bożej.",
      "Baczcie na siebie samych oraz na całą trzodę, nad którą Duch Święty ustanowił was przełożonymi, abyście kierowali Kościołem Boga, który go nabył za cenę własnej krwi.",
      "Wiem, że po moim odejściu wtargną do was wilki drapieżne i nie oszczędzą owczarni.",
      "Co więcej, spośród was samych powstaną mężowie, którzy głosząc przewrotne nauki będą chcieli pociągnąć za sobą uczniów.",
      "Czuwajcie więc i pamiętajcie o tym, jak to przez trzy lata nie ustawałem we dnie i w nocy wśród łez napominać każdego [z was].",
      "A teraz polecam was Bogu i jego Słowu, pełnemu łaski, które ma moc budować i udzielać dziedzictwa wam wraz ze wszystkimi świętymi.",
      "Nie żądałem od nikogo srebra ni złota, ani szaty niczyjej.",
      "Wiecie, że na życie moje i moich towarzyszów pracowały te oto ręce.",
      "Dałem wam przykład we wszystkim, że macie tak samo pracować i wspierać słabych, pomni na słowa Pana Jezusa, który powiedział: Więcej jest błogiego szczęścia w dawaniu niż w braniu.",
      "Po tych słowach padł na kolana wraz z nimi wszystkimi i modlił się.",
      "Wszyscy wybuchli wielkim płaczem i rzucając się Pawłowi na szyję całowali go.",
      "Najbardziej ich zasmucił powiedzeniem, że więcej już nie zobaczą oblicza jego. Potem odprowadzili go na statek."
    ],
    [
      "Wyrwawszy się z ich objęć, odpłynęliśmy i jadąc w prostym kierunku na Kos dojechaliśmy następnego dnia do Rodos, a stąd do Patary.",
      "Spotkawszy tam statek, który miał płynąć do Fenicji, wsiedliśmy na niego i wypłynęliśmy na morze.",
      "Ujrzawszy Cypr, zostawiliśmy go po lewej ręce i obierając kierunek na Syrię przybyliśmy do Tyru. Tam miano wyładować okręt.",
      "Odszukawszy uczniów pozostaliśmy tam siedem dni. Uczniowie ci pod natchnieniem Ducha odradzali Pawłowi podróż do Jerozolimy.",
      "Mimo to po upływie tych kilku dni wybraliśmy się w drogę i odeszliśmy. Wszyscy łącznie z niewiastami i dziećmi odprowadzili nas za miasto. Uklęknąwszy na wybrzeżu modliliśmy się.",
      "Potem pożegnaliśmy się wzajemnie i udali na statek; oni zaś powrócili do swych domów.",
      "Kończąc naszą podróż na morzu dotarliśmy z Tyru do Ptolemaidy. Powitawszy braci pozostaliśmy u nich jeden dzień.",
      "Nazajutrz udaliśmy się w dalszą drogę do Cezarei. Wstąpiliśmy do domu ewangelisty Filipa, który był jednym z siedmiu, i pozostaliśmy u niego.",
      "Miał on cztery córki, które żyły w dziewictwie, a były obdarzone darem proroczym.",
      "Kiedyśmy się tam kilka dni zatrzymali, nadszedł z Judei pewien prorok imieniem Agabus.",
      "Przyszedł on do nas i wziąwszy pas Pawła związał sobie ręce i nogi, i rzekł: „To mówi Duch Święty: Męża, do którego ten pas należy, zwiążą tak oto Żydzi w Jerozolimie i wydadzą go w ręce pogan.",
      "Usłyszawszy to, wespół z braćmi, którzy mieszkali na miejscu, zaklinaliśmy Pawła, żeby nie szedł do Jerozolimy.",
      "Lecz on odpowiedział: Dlaczego płaczecie i rozdzieracie mi serce? Ja jestem gotów dla imienia Pana Jezusa nie tylko kazać się związać, lecz nawet śmierć ponieść.",
      "Gdy zaś nie można go było przekonać, daliśmy pokój mówiąc tylko: Niech się stanie wola Pańska!",
      "Potem przygotowaliśmy się do podróży i udaliśmy się do Jerozolimy.",
      "Niektórzy uczniowie z Cezarei towarzyszyli nam i zaprowadzili nas do pewnego Mnasona, Cypryjczyka, dawnego ucznia, u którego mieliśmy znaleźć gościnę.",
      "Gdyśmy przybyli do Jerozolimy, bracia przyjęli nas z radością.",
      "Następnego dnia Paweł udał się wraz z nami do Jakuba, u którego zebrali się wszyscy prezbiterzy.",
      "Powitawszy ich wyłożył im szczegółowo, co Bóg przez jego posługę zdziałał wśród pogan.",
      "A oni słysząc to wielbili Boga, ale też powiedzieli do Pawła: Widzisz, bracie, ile tysięcy Żydów przyjęło wiarę, a wszyscy trzymają się gorliwie Prawa.",
      "Tymczasem powiedziano im o tobie, że nauczasz wszystkich Żydów mieszkających wśród pogan, żeby odstąpili od Mojżesza, i że zachęcasz ich, aby nie poddawali obrzezaniu swych dzieci i w ogóle nie stosowali się do zwyczajów Prawem nakazanych.",
      "Cóż tedy począć? W każdym razie [zbiegną się w wielkiej liczbie, skoro] dowiedzą się, że tu przybyłeś.",
      "Zrób więc tak, jak ci radzimy: Mamy tu czterech mężów, którzy związali się ślubem.",
      "Przyłącz się do nich, poddaj się oczyszczeniu wraz z nimi i pokryj koszty za nich, aby mogli kazać sobie głowy ostrzyc. Wtedy wszyscy poznają, że nie ma nic prawdy w tym, co im o tobie powiedziano, i że zachowujesz wiernie Prawo.",
      "Co się zaś tyczy tych wiernych, którzy z pogaństwa pochodzą, to podaliśmy im na piśmie naszą uchwałę, żeby wystrzegali się jedzenia mięsa ofiarowanego bałwanom, jako też krwi i zwierząt dławionych, oraz żeby unikali rozpusty.",
      "Wobec tego Paweł przyłączywszy się do owych mężów poddał się następnego dnia wraz z nimi oczyszczeniu; udał się do świątyni i zgłosił tam, że dni oczyszczenia dobiegły końca. Potem miano jeszcze za każdego z nich złożyć ofiarę.",
      "Kiedy owe siedem dni dobiegło końca, ujrzeli go w świątyni Żydzi pochodzący z prowincji Azji. Podburzyli cały lud, pochwycili Pawła",
      "i zaczęli krzyczeć: Mężowie izraelscy, na pomoc! To jest ten człowiek, który wszędzie głosi wszystkim naukę zwróconą przeciwko ludowi, Prawu i przeciwko temu świętemu miejscu. A teraz wprowadził jeszcze pogan do świątyni i zbezcześcił to święte miejsce.",
      "Istotnie widzieli krótko przedtem w mieście Trofima z Efezu, który się znajdował w jego towarzystwie, i przypuszczali teraz, że Paweł zabrał go także do świątyni.",
      "Całe miasto zawrzało i powstało zbiegowisko ludu. Pochwycili Pawła i wywlekli poza obręb świątyni; natychmiast też zamknięto bramy,",
      "Gdy mieli go już zabić, zameldowano trybunowi kohorty, że cała Jerozolima jest wzburzona.",
      "Ten zbiegł bezzwłocznie do nich na dół zabrawszy ze sobą żołnierzy i centurionów. Na widok trybuna i żołnierzy przestano bić Pawła.",
      "Wówczas trybun zbliżył się, kazał go aresztować i skuć dwoma łańcuchami. Potem zapytał go, kim jest i co uczynił.",
      "W tłumie krzyczał jeden przez drugiego. Nie mogąc z powodu hałasu dowiedzieć się nic pewnego, trybun kazał go prowadzić do koszar.",
      "Gdy Paweł dotarł do schodów, żołnierze mu sieli go nieść z powodu gwałtownie napierającego ludu.",
      "Bo tłum ludzki parł za nim krzycząc: „Bij, zabij !",
      "W chwili, kiedy miano Pawła wprowadzić do koszar, zwrócił się on do trybuna z pytaniem: „Czy wolno mi zamienić z tobą kilka słów? A on na to: „Znasz język grecki?",
      "Więc nie jesteś tym Egipcjaninem, który niedawno wzniecił powstanie i wyprowadził na pustynię cztery tysiące zbirów?",
      "Paweł odrzekł: Jestem Żydem z Tarsu, obywatelem wcale nie pośledniego miasta Cylicji. Proszę cię, pozwól mi przemówić do ludu.",
      "A gdy zezwolił, Paweł, stojąc na schodach, dał ludowi ręką znak. Wówczas zapanowała głęboka cisza; a on odezwał się do nich po hebrajsku w te słowa:"
    ],
    [
      "Bracia i ojcowie, posłuchajcie, co wam teraz powiem ku swej obronie!",
      "Gdy usłyszeli, że odzywa się do nich po hebrajsku, tym więcej zamilkli, a on ciągnął dalej",
      "Jestem Żydem; urodziłem się w Tarsie, w Cylicji, lecz wychowałem się tutaj, w tym mieście, u stóp Gamaliela: otrzymałem najstaranniejsze wykształcenie w Prawie naszych przodków, pełen żarliwości Bożej, jaka was wszystkich dziś jeszcze przepełnia.",
      "Prześladowałem tę naukę, a niekiedy zadawałem nawet śmierć skuwając w kajdany i wtrącając do więzienia mężczyzn i niewiasty.",
      "Na to posiadam świadectwo arcykapłana i całej Najwyższej Rady. Od nich też otrzymałem listy do braci w Damaszku i udałem się tam, aby także tamtejszych braci zakuć w kajdany i sprowadzić do Jerozolimy, żeby otrzymali karę.",
      "Kiedy więc tak odbywałem drogę i byłem już blisko Damaszku, nagle około południa rozbłysła wokół mnie ogromna światłość z nieba.",
      "Upadłem na ziemię i usłyszałem głos wołający do mnie: Szawle, Szawle, czemu mnie prześladujesz?",
      "Zapytałem: Kim jesteś, Panie? A on mi odpowiedział: Jam jest Jezus Nazareński, którego ty prześladujesz.",
      "Towarzysze moi widzieli, co prawda, światłość, lecz nie rozumieli słów tego, który ze mną mówił.",
      "Zapytałem więc: Co mam czynić, Panie? A Pan mi odrzekł: Powstań i idź do Damaszku. Tam ci powiedzą wszystko, co masz czynić.",
      "A ponieważ nic nie widziałem, oślepiony jasnością owego światła, moi towarzysze musieli prowadzić mnie za rękę, i tak doszedłem do Damaszku.",
      "Tam przyszedł do mnie niejaki Ananiasz, człowiek żyjący po Bożemu według Prawa, któremu wszyscy tamtejsi Żydzi wystawiali najlepsze świadectwo.",
      "Przystąpiwszy do mnie rzekł: Szawle, bracie, przejrzyj! W tejże chwili odzyskałem wzrok i spojrzałem na niego.",
      "Potem ciągnął dalej: Bóg ojców naszych przeznaczył cię na to, żebyś poznał wolę jego i ujrzał Sprawiedliwego, i usłyszał jego własny głos.",
      "Ty staniesz się wobec wszystkich ludzi świadkiem jego i świadczyć będziesz o tym, coś ujrzał i usłyszał.",
      "Czemu ociągasz się jeszcze? Powstań, wezwij imienia jego, przyjmij chrzest i obmyj grzechy swoje.",
      "Gdy później wróciłem do Jerozolimy, popadłem w zachwycenie w czasie modlitwy w świątyni.",
      "Ujrzałem go, a on rzekł do mnie: Pospiesz się i opuść szybko Jeruzalem! Bo od ciebie nie zechcą przyjąć świadectwa o mnie.",
      "Ale ja odparłem: Panie, wiedzą przecież, że to ja właśnie wtrącałem twych wiernych do więzień i kazałem ich biczować po synagogach;",
      "a kiedy przelewano krew twego świadka Szczepana, to ja też byłem tam obecny i godząc się na to pilnowałem płaszczy jego zabójców.",
      "Lecz on rzekł do mnie: Wyjdź, bo ja cię wyślę w dalekie strony do pogan.",
      "Aż do tych słów słuchali go. Lecz teraz zaczęli krzyczeć: Precz! Niech zniknie z ziemi ten człowiek! Nie może być, żeby pozostał dłużej przy życiu!",
      "Tak krzycząc, zrzucali z siebie płaszcze i ciskali piaskiem w powietrze.",
      "Trybun więc kazał go prowadzić do koszar i wydał rozkaz, aby go przesłuchano stosując przy tym biczowanie. Tym sposobem chciał się dowiedzieć, z jakiej przyczyny tak przeciwko niemu krzyczeli.",
      "Gdy już związano Pawła rzemieniami, zagadnął on stojącego obok centuriona: Czy wolno wam obywatela rzymskiego, i to bez wyroku sądowego, biczować?",
      "Usłyszawszy to centurion pobiegł do trybuna i doniósł mu o tym mówiąc: Co ty robisz? Człowiek ten jest przecież obywatelem rzymskim!",
      "Wtedy trybun podszedł do niego i zapytał: Powiedz mi, jesteś ty rzeczywiście obywatelem rzymskim? Tak - odpowiedział.",
      "Ja zdobyłem sobie to obywatelstwo - rzekł trybun - za dużą sumę pieniędzy. Na to Paweł: Ja posiadam je już od urodzenia.",
      "Natychmiast więc odstąpiono od zamierzonych tortur. Trybun przestraszył się nawet dowiedziawszy się, że to jest obywatel rzymski, a także dlatego, że kazał go związać.",
      "Chcąc się dokładnie dowiedzieć, o co go Żydzi obwiniali, kazał go nazajutrz rozkuć z łańcucha i zwołał arcykapłanów i cały sanhedryn na posiedzenie. Potem polecił sprowadzić Pawła i kazał mu stanąć przed nimi."
    ],
    [
      "Paweł spojrzał śmiało na sanhedryn i rzekł: Czcigodni bracia, wiodłem dotąd żywot sumienny i uczciwy na służbie Bożej.",
      "Na to arcykapłan Ananiasz kazał tym, co przy nim stali, uderzyć go w twarz.",
      "Wówczas odezwał się Paweł do niego: Uderzy cię Bóg, ściano pobielana! Tyś zasiadł, aby mnie sądzić według Prawa, a każesz mnie bić wbrew Prawu?",
      "A ci, co przy nim stali, zawołali: Najwyższemu kapłanowi Boga odważasz się złorzeczyć?",
      "Na to rzekł Paweł: „Nie wiedziałem o tym, bracia, że to arcykapłan. Bo napisano przecież: 'Przełożonemu ludu twego nie masz złorzeczyć' (Wj 22, 27).",
      "Paweł wiedząc, że jedna część zebranych składa się z faryzeuszów, a druga z saduceuszów, zawołał głośno: Bracia, jestem faryzeuszem i pochodzę z rodziny faryzejskiej! Stoję przed sądem oskarżony o naszą nadzieję, o zmartwychwstanie.",
      "Na te słowa wszczął się spór między faryzeuszami i saduceuszami i nastąpiło rozdwojenie wśród zebranych.",
      "Saduceusze bowiem przeczą zmartwychwstaniu oraz istnieniu aniołów i duchów. Faryzeusze zaś przyjmują jedno i drugie.",
      "Podniósł się zatem wielki krzyk. Niektórzy uczeni z partii faryzejskiej powstali, spierali się ostro i rzekli: Nie widzimy nic złego w tym mężu! A może rzeczywiście mówił do niego jakiś duch lub anioł?",
      "Ponieważ robił się wielki ruch, trybun obawiał się, żeby Pawła nie rozszarpali; wydał więc rozkaz, aby oddział wojska zeszedł i siłą go wyrwał spośród nich, a potem zaprowadził do koszar.",
      "Następnej nocy Pawłowi ukazał się Pan i rzekł: Odwagi! Tak jak świadczyłeś o mnie w Jerozolimie, tak masz też w Rzymie być moim świadkiem.",
      "Kiedy nastał dzień, Żydzi zebrawszy się uknuli spisek pod klątwą, która miała spaść na nich samych, że nie będą ani jeść, ani pić, dopóki nie zabiją Pawła.",
      "A było ponad czterdziestu takich, którzy złożyli tę przysięgę.",
      "Udali się oni do arcykapłanów i do starszych i powiedzieli: „Związaliśmy się świętą przysięgą, że nie weźmiemy niczego do ust, dopóki nie zabijemy Pawła.",
      "Wy zatem wespół z sanhedrynem starajcie się wymóc na trybunie, żeby kazał go do was sprowadzić; macie niby zamiar dokładniej rozpatrzyć jego sprawę. My zaś trzymamy się w pogotowiu, aby go zamordować, zanim jeszcze do was się zbliży.",
      "O tej zasadzce dowiedział się siostrzeniec Pawła. Udał się do koszar i powiadomił o tym Pawła.",
      "Paweł zaś przywołał jednego z centurionów i powiedział mu: Zaprowadź tego młodzieńca do trybuna. Chce mu coś oznajmić.",
      "Ten zaprowadził go do trybuna i zameldował: „Więzień Paweł przywołał mnie i prosił, abym tego młodzieńca do ciebie zaprowadził, ponieważ ma ci coś do powiedzenia.",
      "Trybun wziął go za rękę, odszedł z nim na bok i zapytał: Co masz mi oznajmić?",
      "Odpowiedział: Żydzi zmówili się, aby cię prosić, żebyś jutro kazał Pawła sprowadzić przed sanhedryn, rzekomo po to, aby przeprowadzić dokładniejsze badanie jego sprawy.",
      "Nie słuchaj ich! Bo ponad czterdziestu spomiędzy nich przygotowało na niego zasadzkę. Związali się świętą przysięgą, że nie wezmą do ust pokarmu ani napoju, dopóki go nie zabiją. Są już gotowi i czekają tylko na twe przyzwolenie.",
      "Trybun odprawił młodzieńca nakazawszy mu: Nie mów nikomu, żeś mi o tym doniósł.",
      "- - -",
      "Kazał także przygotować zwierzęta juczne, aby na nich bezpiecznie dowieźć Pawła do namiestnika Feliksa. [Obawiał się bowiem, żeby go Żydzi przemocą nie uprowadzili i nie zabili, a jego samego żeby nie posądzono, że został przekupiony.]",
      "Równocześnie napisał list tej treści:",
      "Klaudiusz Lizjasz przesyła pozdrowienia dostojnemu namiestnikowi Feliksowi.",
      "Tego męża pochwycili Żydzi i chcieli go właśnie zabić. Wtedy wkroczyłem z oddziałem wojska i wyrwałem go z ich rąk dowiedziawszy się, że jest obywatelem rzymskim.",
      "Potem, chcąc dociec, dlaczego go oskarżają, sprowadziłem go przed ich Radę.",
      "Tam stwierdziłem, że oskarżają go o sporne kwestie ich Prawa, lecz że nie jest winien żadnej zbrodni, za którą wyznaczona jest kara śmierci lub więzienie.",
      "Tymczasem doniesiono mi, że przygotowuje się zamach na niego. Dlatego postanowiłem odesłać go natychmiast do ciebie, a oskarżycieli powiadomić, żeby oskarżenie przeciwko niemu do ciebie wnieśli. Bądź zdrów!”",
      "Żołnierze zaprowadzili Pawła, zgodnie z wydanym im rozkazem, w nocy do Antipatris.",
      "Nazajutrz puścili z nim w dalszą drogę samych jeźdźców i powrócili do koszar.",
      "Tamci dotarłszy do Cezarei wręczyli namiestnikowi list i wydali mu Pawła.",
      "Namiestnik przeczytawszy list zapytał, z której prowincji pochodzi. A dowiedziawszy się, że z Cylicji,",
      "rzekł: Przesłucham cię, kiedy twoi oskarżyciele także zjawią się na miejscu. Potem kazał go osadzić w więzieniu, które znajduje się w pałacu Heroda."
    ],
    [
      "Po upływie pięciu dni zjawił się arcykapłan Ananiasz wraz z kilkoma starszymi i zastępcą prawnym, niejakim Tertullosem, aby wytoczyć Pawłowi sprawę przed namiestnikiem.",
      "Wezwano Pawła i wtedy Tertullos zaczął wygłaszać swe oskarżenie: Dostojny Feliksie! Dzięki tobie żyjemy w zupełnym pokoju i twej przezorności zawdzięcza ten lud znakomite reformy.",
      "Uznajemy to z wielką wdzięcznością zawsze i wszędzie.",
      "Nie chciałbym cię jednak zbytnio trudzić. Dlatego proszę cię, posłuchaj nas łaskawie przez chwilę.",
      "Stwierdziliśmy, że ten tu człowiek jest prawdziwą zakałą. Na całym świecie wznieca niepokoje między Żydami. Jest głównym przywódcą sekty nazareńczyków.",
      "Chciał nawet świątynię zbezcześcić. Dlatego aresztowaliśmy go [i chcieliśmy go osądzić według naszego Prawa.",
      "Lecz trybun Lizjasz wdał się w sprawę i wyrwał go przemocą z naszych rąk rozkazując, żeby jego oskarżyciele stawili się przed tobą].",
      "Kiedy poddasz go przesłuchaniu, będziesz się mógł sam upewnić co do oskarżenia, jakie przeciwko niemu wytaczamy.",
      "Do tych wywodów przyłączyli się inni Żydzi i potwierdzili, że sprawa tak wygląda.",
      "Na dany przez namiestnika znak Paweł zaczął mówić: Jestem dobrej myśli zabierając się do swej obrony, bo wiem, że jesteś już od wielu lat sędzią nad tym ludem.",
      "Możesz sprawdzić, że nie upłynęło więcej niż dwanaście dni, odkąd przybyłem do Jerozolimy, aby złożyć cześć Panu.",
      "Nie przychwycono mnie, żebym z kimkolwiek wiódł spory lub podburzał lud, ani w świątyni, ani w synagogach lub w mieście.",
      "Nie są w ogóle w stanie dostarczyć ci dowodu na to, o co mnie teraz oskarżają.",
      "To jedno ci jednak wyznaję: Służę Bogu ojców moich według nauki, którą oni nazywają sektą. Wierzę we wszystko, co napisane jest w Prawie i u Proroków.",
      "Pokładam w Bogu tę samą nadzieję co ci tutaj, że nastąpi kiedyś zmartwychwstanie sprawiedliwych i niesprawiedliwych.",
      "I dlatego staram się mieć czyste sumienie przed Bogiem i ludźmi pod każdym względem.",
      "Po upływie kilku lat przybyłem tu, aby memu ludowi przynieść jałmużnę i żeby złożyć ofiary [i śluby].",
      "Gdy w związku z tym poddawałem się w świątyni obrządkowi oczyszczenia, jednak bez zbiegowiska ludzkiego i bez rozruchów, spotkali mnie niektórzy Żydzi z prowincji Azji.",
      "Oni to powinni zjawić się przed tobą i wnieść skargę, jeżeli mieli coś przeciwko mnie.",
      "Albo niechże ci tutaj powiedzą, jakiego to przestępstwa dopatrzyli się u mnie, kiedy stałem przed sanhedrynem.",
      "Chyba że było nim to jedno słowo, które stojąc wśród nich wypowiedziałem na cały głos: Z powodu zmartwychwstania umarłych stoję dziś wśród was jako oskarżony.",
      "Feliks odroczył ich sprawę - chociaż posiadał bardzo dokładne wiadomości o tej nauce. Oznajmił im: Gdy przybędzie trybun Lizjasz; rozstrzygnę waszą sprawę.",
      "Centurionowi zaś nakazał, aby Pawła trzymał pod strażą, lecz okazywał mu względy i nie bronił jego przyjaciołom oddawać mu usługi.",
      "Po kilku dniach zjawił się Feliks ze swoją żoną Druzyllą, która była Żydówką; kazał przywołać Pawła i przysłuchiwał się, jak mówił o wierze w Jezusa Chrystusa.",
      "Lecz gdy począł mówić o usprawiedliwieniu, o wstrzemięźliwości i o przyszłym sądzie, zaniepokoił się Feliks i rzekli Możesz teraz odejść. Gdy będę rozporządzał wolnym czasem, znów cię poproszę.",
      "A równocześnie miał niejaką nadzieję, że otrzyma od Pawła pieniądze. Przywoływał go więc do siebie częściej i rozmawiał z nim.",
      "Po upływie dwóch lat otrzymał Feliks następcę w osobie Porcjusza Festusa. Chcąc sobie zjednać Żydów Feliks pozostawił Pawła w więzieniu."
    ],
    [
      "W trzy dni po przybyciu do prowincji udał się Festus z Cezarei do Jerozolimy.",
      "Arcykapłani i najznamienitsi Żydzi przedstawili mu od razu swą skargę na Pawła. Prosili go;",
      "domagając się przywileju dla siebie przeciwko Pawłowi, aby kazał go sprowadzić do Jerozolimy. Mieli bowiem zamiar urządzić na niego zamach i zamordować go w drodze.",
      "Lecz Festus odpowiedział im, że Paweł znajduje się przecież w więzieniu, w Cezarei, i że on sam wkrótce tam wraca.",
      "Niechaj wówczas - powiedział - wasi pełnomocnicy pojadą ze mną i wytoczą przeciwko niemu oskarżenie, jeżeli ten człowiek coś złego popełnił.",
      "Rzeczywiście zabawił między nimi nie dłużej jak osiem do dziesięciu dni, a potem udał się do Cezarei. Następnego dnia zasiadł na trybunale i kazał sprowadzić Pawła.",
      "Ledwo się zjawił, otoczyli go Żydzi, którzy przybyli z Jerozolimy, i wytoczyli wiele ciężkich oskarżeń, lecz nie zdołali nic dowieść.",
      "Paweł zaś odparł na swą obronę: „Nie dopuściłem się żadnej winy ani przeciwko świątyni, ani przeciwko cesarzowi.",
      "Festus chcąc zjednać sobie Żydów zwrócił się do Pawła z zapytaniem: „Jesteś gotów iść do Jerozolimy i wysłuchać tam wyroku w tej sprawie, w mojej obecności?",
      "Paweł odrzekł: Stoję przed trybunałem cesarskim i tu muszę otrzymać wyrok. Żydom nie uczyniłem nic złego, o czym dobrze wiesz.",
      "Jeżeli dopuściłem się jakiejś winy i uczyniłem coś, co na śmierć zasługuje, nie wzdragam się umrzeć. Lecz jeżeli nie ma nic uzasadnionego w ich oskarżeniach, to nikt mnie im wydać nie może. Odwołuję się do cesarza.",
      "Wtedy Festus porozumiawszy się z radcami odrzekł: Odwołałeś się do cesarza, więc staniesz przed cesarzem.",
      "Gdy upłynęło kilka dni, przybyli do Cezarei król Agryppa i Berenike, aby powitać Festusa.",
      "Ponieważ zatrzymali się kilka dni, więc Festus sprawę Pawła przedstawił królowi. Powiedział mu: Znajduje się tu więzień jeszcze z czasów Feliksa.",
      "Kiedy byłem w Jerozolimie, arcykapłani i starszyzna żydowska wytoczyli przeciwko niemu oskarżenie domagając się, aby został skazany.",
      "Odpowiedziałem im, że nie ma u Rzymian zwyczaju wydawać człowieka, dopóki oskarżony nie stanął osobiście wobec swych oskarżycieli i dopóki nie miał sposobności bronić się przeciwko zarzutom.",
      "Wtedy przybyli tu, a ja odbyłem bezzwłocznie następnego dnia posiedzenie sądowe i kazałem tego człowieka przyprowadzić.",
      "Oskarżyciele stawili się, lecz nie wnieśli przeciw niemu żadnej skargi o takie zbrodnie, jakich ja się domyślałem.",
      "Natomiast mieli z nim jakieś spory w kwestiach odnoszących się do ich religii i do jakiegoś Jezusa, który umarł, a o którym Paweł twierdzi, że żyje.",
      "Nie posiadając dla tych spraw żadnego zrozumienia zapytałem go, czyby nie chciał iść do Jerozolimy i tam poddać się sądowi w sprawie tych zarzutów.",
      "Ponieważ jednak Paweł zrobił odwołanie i zażądał, aby go aż do rozstrzygnięcia przez majestat cesarski zatrzymano pod strażą, więc wydałem zarządzenie, aby go zatrzymano pod strażą, póki nie poślę go do cesarza.",
      "Wtedy Agryppa rzekł do Festusa: Sam chciałbym raz posłuchać tego człowieka. Jutro rano - odpowiedział - usłyszysz go.",
      "Następnego dnia zjawili się więc Agryppa i Berenike z wielką okazałością i udali się w towarzystwie starszyzny wojskowej i najznakomitszych obywateli miasta do sali przyjęć. Na rozkaz Festusa wprowadzono Pawła.",
      "Festus odezwał się: „Królu Agryppo i wy wszyscy, którzy przybyliście tu wespół z nami! Widzicie męża, z powodu którego nagabywał mnie w Jerozolimie i tu na miejscu cały naród żydowski wołając, że nie wolno go dłużej pozostawić przy życiu.",
      "Lecz ja nie stwierdziłem, żeby dopuścił się jakiejś zbrodni zasługującej na śmierć. Ponieważ jednak sam odwołał się do majestatu, musiałem orzec, że ma być odesłany.",
      "Nie umiem jednak naszemu panu nic o nim pewnego napisać. Dlatego kazałem mu stanąć przed wami, a zwłaszcza przed tobą, królu Agryppo, żeby po przeprowadzonym przesłuchaniu wiedzieć, co należy napisać.",
      "Bo wydaje mi się, że byłoby nierozsądne wysyłać więźnia nie podając równocześnie zarzutów, jakie mu się czyni."
    ],
    [
      "Agryppa zwrócił się do Pawła: Możesz teraz zabrać głos we własnej obronie. Wtedy Paweł wyciągnąwszy rękę rozpoczął swą mowę obronną:",
      "Czuję się szczęśliwy, królu Agryppo, że mogę dziś przed tobą bronić się przeciwko wszystkim zarzutom, jakie robią mi Żydzi.",
      "Ty jesteś znakomitym znawcą ich obyczajów oraz sporów, jakie się wśród nich toczą. Dlatego proszę cię, posłuchaj mnie cierpliwie.",
      "Jakie było od wczesnej młodości moje życie, które upłynęło mi od początku wśród mego narodu, i to w Jerozolimie,",
      "o tym wiedzą wszyscy Żydzi, którzy od dawna mnie znają. Gdyby zechcieli, mogliby poświadczyć, że żyłem według zasad najsurowszego stronnictwa naszej religii, jako faryzeusz.",
      "A teraz stoję tu jako oskarżony, ponieważ oczekuję obietnicy danej przez Boga ojcom naszym.",
      "A naród nasz, na dwanaście pokoleń podzielony, ufa przecież, że stanie się jej uczestnikiem, i dlatego służy Bogu nieustannie, za dnia i w nocy. O tę nadzieję, królu, oskarżają mnie Żydzi.",
      "Jakże? Czyż uważa się to u was za rzecz niepodobną, że Bóg wskrzesza umarłych?",
      "Kiedyś uważałem sobie za obowiązek wrogo występować wszelkimi sposobami przeciwko imieniu Jezusa Nazareńskiego,",
      "co też czyniłem w Jerozolimie. Ja to wtrąciłem wielu świętych do więzienia na podstawie pełnomocnictw, które od arcykapłanów otrzymałem. A gdy miano ich stracić, głosowałem za ich skazaniem.",
      "Po wszystkich synagogach starałem się przy pomocy kar przymusić ich do bluźnierstwa; nad miarę srożyłem się przeciw nim i ścigałem prześladując ich nawet po miastach zagranicznych.",
      "W takich okolicznościach udawałem się do Damaszku. Posiadałem pełnomocnictwo i zlecenia arcykapłanów.",
      "Wtedy to ujrzałem, królu, w drodze, około południa, światłość, która mnie i moich towarzyszy opromieniła z nieba. Jaśniejsza była od słońca.",
      "Upadliśmy wszyscy na ziemię, a ja usłyszałem głos, który wołał do mnie po hebrajsku: Szawle, Szawle, czemu mnie prześladujesz? Trudno ci będzie wierzgać przeciwko ościeniowi!",
      "Zapytałem: Kim jesteś, Panie? A Pan odpowiedział; Jam jest Jezus, którego ty prześladujesz.",
      "Ale podnieś się i stań na nogi. Bo na to ukazałem się tobie, aby ustanowić cię sługą i świadkiem tego, coś ujrzał i co ci jeszcze objawię.",
      "Wybrałem cię spośród ludu izraelskiego i spośród pogan. Do nich posyłam cię,",
      "aby otworzyć im oczy, by zwrócili się z ciemności do światła i z władzy szatańskiej do Boga. A tak mają przez wiarę we mnie otrzymać odpuszczenie grzechów i dziedzictwo wespół ze świętymi.",
      "Temu widzeniu niebieskiemu, królu Agryppo, nie mogłem się opierać.",
      "Więc głosiłem najpierw w Damaszku i w Jerozolimie, potem po całej ziemi żydowskiej, a także poganom, aby pokutowali, do Boga się zwrócili i wiedli życie odpowiednie do tej duchowej odmiany.",
      "To było przyczyną, dla której mnie Żydzi w świątyni pochwycili i zabić chcieli.",
      "Lecz doznałem od Boga pomocy aż po dzień dzisiejszy. Dlatego też stoję niewzruszony i składam świadectwo przed małymi i wielkimi. Przy tym nie mówię nic, czego nie przepowiedzieli już prorocy i Mojżesz:",
      "że Mesjasz cierpieć będzie, że jako pierwszy z martwych powstanie i że ludowi izraelskiemu oraz poganom światłość głosić będzie.",
      "Gdy tak ku swej obronie przemawiał, Festus zawołał na cały głos: Szalejesz, Pawle! Wielka wiedza pozbawia cię zdrowego rozumu!",
      "Lecz Paweł odrzekł: Nie szaleję, dostojny Festusie, słowa, które głoszę, są prawdziwe i roztropne.",
      "Król, do którego zwracam się z całą śmiałością, zna się na tych sprawach. Jestem przekonany, że żadne z tych wydarzeń nie jest mu tajne, bo przecież nie dokonały się one w jakimś zapadłym kącie.",
      "Królu Agryppo, czy wierzysz prorokom? Wiem, że im wierzysz.",
      "Na to rzekł Agryppa do Pawła: Niewiele brak, a zrobisz ze mnie chrześcijanina.",
      "Paweł odpowiedział: Dałby Bóg, żeby mali i wielcy, żebyś ty i wszyscy, którzy mnie dziś słuchają, stali się tym, czym ja jestem-pomijając te oto kajdany.",
      "Potem powstali - król, namiestnik, Berenike i reszta obecnych.",
      "Wyszedłszy rozmawiali i tak mówili: Człowiek ten nie czyni nic, co by zasługiwało na śmierć lub więzienie.",
      "Agryppa zaś zauważył wobec Festusa: Można by tego człowieka puścić wolno, gdyby nie to, że odwołał się do cesarza."
    ],
    [
      "Kiedy nasz odjazd do Italii został postanowiony, oddano Pawła i kilku innych więźniów centurionowi kohorty cesarskiej, imieniem Juliusz.",
      "Wsiedliśmy na okręt pochodzący z Adramyttion, który miał płynąć do portów azjatyckich, i odpłynęliśmy. W naszym towarzystwie znalazł się także Macedończyk Arystarch z Tesaloniki.",
      "Następnego dnia lądowaliśmy w Sydonie, a Juliusz, który odnosił się do Pawła bardzo po ludzku, zezwolił mu udać się do swych przyjaciół i zaopatrzyć się u nich w niezbędne rzeczy.",
      "Stamtąd wyjechaliśmy znów na otwarte morze i płynęliśmy, mając wiatr przeciwny, wzdłuż wschodniego wybrzeża Cypru;",
      "potem płynęliśmy przez wody koło Cylicji i Pamfilii i przybyliśmy do Myry w Licji.",
      "Tam to centurion spotkał statek aleksandryjski, będący w drodze do Italii, i umieścił nas na nim.",
      "Przez kilka dni płynęliśmy bardzo powoli i znaleźliśmy się ledwie na wysokości Knidos. Ponieważ wiatr nie pozwalał nam posuwać się naprzód, płynęliśmy wzdłuż wybrzeża Krety, w kierunku na Salmone.",
      "Płynąc z trudem wzdłuż wybrzeża dojechaliśmy do zatoki zwanej Kaloi Limenes, w pobliżu miasta Lasea.",
      "Wiele już czasu upłynęło i żegluga stawała się niebezpieczna; minął już bowiem dzień wielkiego postu. Paweł ostrzegał:",
      "Mężowie, przewiduję, że dalsza podróż związana będzie z niebezpieczeństwem i wielką szkodą, i to nie tylko dla ładunku i statku, lecz także dla naszego życia.",
      "Lecz centurion więcej wierzył sternikowi i właścicielowi statku niż słowom Pawła.",
      "Ponieważ port nie nadawał się do przezimowania, większość powzięła uchwałę, aby płynąć dalej i dostać się do Feniksu, żeby tam przezimować. Jest to port na Krecie zasłonięty przed wiatrami południowymi i północno-zachodnimi.",
      "Ponieważ zaczął wiać lekki wiatr południowy, byli przekonani, że będą mogli wykonać swój zamiar. Podnieśli więc kotwicę i płynęli blisko brzegu Krety.",
      "Nie minęło jednak wiele czasu, a zerwała się od strony wyspy burza o sile orkanu, znana pod nazwą Eurakulon.",
      "Gdy statek został przez nią porwany i nie mógł sprostać sile wiatru, zdaliśmy go na łaskę losu i poniosły nas fale.",
      "Jedynie dlatego, że pędziliśmy pod osłoną małej wyspy, zwanej Klauda, udało się nam, choć z wielkim trudem, opanować łódź ratunkową.",
      "Wciągnięto ją na górę. Potem zabezpieczono okręt opasując go gurtami. Z obawy, aby nie zostać zapędzonym na Syrtę, zwinięto żagle i płynięto z prądem fal.",
      "Burza rzucała nami gwałtownie. Dlatego wrzucono na drugi dzień ładunek do morza.",
      "Trzeciego dnia wyrzucili własnoręcznie sprzęt okrętowy za burtę.",
      "A gdy przez kilka dni nie pokazywało się ni słońce, ni gwiazdy i straszna burza nad nami szalała, straciliśmy w końcu wszelką nadzieję ocalenia.",
      "Nikt nie mógł już przyjmować pokarmów. Wtedy wmieszał się między nich Paweł i rzekł: Trzeba było mnie posłuchać, ludzie, i nie odbijać od Krety. Bylibyśmy sobie zaoszczędzili tej niedoli i strat.",
      "Ale i w obecnej sytuacji, proszę was, bądźcie dobrej myśli. Bo nikt z was nie utraci życia, a tylko statek nie ocaleje.",
      "Dziś w nocy ukazał mi się anioł Boga, do którego należę i któremu służę,",
      "i rzekł mi: Nie bój się, Pawle! Musisz stanąć przed cesarzem. Oto Bóg darował ci wszystkich towarzyszy podróży.",
      "Więc nie traćcie nadziei, ludzie. Mam ufność w Bogu, że stanie się tak, jak mi powiedziano.",
      "Na jakąś przecież wyspę natrafić musimy.",
      "I rzeczywiście, kiedy płynęliśmy wśród burzy na Adrii już czternastą noc, żeglarze spostrzegli około północy, że zbliżamy się do jakiegoś lądu.",
      "Zmierzyli głębokość morza i stwierdzili, że wynosi dwadzieścia sążni; a ujechawszy trochę dalej i mierząc ponownie - tylko jeszcze piętnaście sążni.",
      "Ponieważ istniała obawa, że wpadniemy na rafy, zarzucili z tylnego pokładu cztery kotwice; potem oczekiwali z upragnieniem nastania dnia.",
      "Gdy żeglarze zamierzali zbiec z okrętu i spuścili już łódź ratunkową na morze pod pozorem, że trzeba także z przodu okrętu zarzucić kotwice,",
      "Paweł oświadczył centurionowi i żołnierzom: Jeżeli ci nie pozostaną na statku, nie możecie ocaleć.",
      "Żołnierze przecięli więc liny, na których wisiała łódź, i puścili ją do wody.",
      "Gdy wreszcie zaczęło świtać, Paweł zaczął wszystkich namawiać, aby się posilili: Dziś upływa czternasty dzień, który spędzacie w trwodze i oczekiwaniu nie przyjmując żadnych pokarmów.",
      "Dlatego radzę waty coś zjeść. To przyczyni się do waszego ocalenia. Bo żadnemu z was nawet włos z głowy nie spadnie.",
      "Powiedziawszy te słowa wziął chleb, odmówił modlitwę dziękczynną do Boga wobec wszystkich, łamał go i począł jeść.",
      "Wtedy znów we wszystkich wstąpiła otucha i także zaczęli jeść.",
      "A było nas wszystkich na statku dwustu siedemdziesięciu sześciu.",
      "Gdy się najedli, wyrzucili do morza zboże, aby ulżyć statkowi.",
      "Gdy nastał dzień, nie mogli co prawda rozpoznać, jaki to ląd, lecz zauważyli zatokę o płytkim wybrzeżu. Tam chcieli, o ile możności, osadzić okręt.",
      "Przecięli zatem liny, na których wisiały kotwice, i rzucili je do morza; równocześnie odwiązali wiosła sterowe, nastawili przedni żagiel pod wiatr i sterowali w kierunku wybrzeża.",
      "Przy tym wpadli na mieliznę i osadzili na niej statek. Dziób okrętu uwiązł głęboko, tak że został unieruchomiony, a rufa pod naporem fal rozbiła się.",
      "Wtedy żołnierze powzięli zamiar pozabijać więźniów, aby który nie przedostał się wpław i nie uszedł.",
      "Lecz centurion, chcąc ocalić Pawła, przeszkodził ich zamiarowi. Wydał rozkaz, żeby raczej ci, którzy umieli pływać, pierwsi wyskoczyli za burtę i starali się dotrzeć do brzegów;",
      "reszta zaś miała to uczynić na deskach i innych częściach okrętu. W ten sposób udało się wszystkim wydostać na ląd."
    ],
    [
      "Po naszym ocaleniu dowiedzieliśmy się, że wyspa nazywa się Malta.",
      "Tubylcy okazali nam niezwykłą życzliwość. Rozpalili ognisko i zgromadzili nas wszystkich wkoło niego, bo deszcz zaczął padać i było zimno.",
      "Gdy Paweł zebrał wiązkę chrustu i rzucał ją na ognisko, wymknęła się z powodu gorąca żmija i uczepiła się jego ręki.",
      "Ujrzawszy gada wiszącego u jego ręki tubylcy mówili jeden do drugiego: Ten człowiek jest z pewnością mordercą. Bo choć wyszedł cało z morza, bogini zemsty nie dozwala mu żyć.",
      "Ale on strząsnął gada w ogień i nic mu się nie stało.",
      "Oni zaś spodziewali się, że spuchnie albo nawet zaraz trupem padnie. Gdy przeczekawszy dłuższy czas stwierdzili, że nic złego się z nim nie dzieje, odmieniło się ich nastawienie i orzekli, że jest bogiem.",
      "W tej okolicy pierwszy na wyspie imieniem Publiusz posiadał dobra ziemskie. Ten przyjął nas i podejmował bardzo serdecznie przez trzy dni.",
      "Ojciec Publiusza chorował właśnie obłożnie na biegunkę połączoną z gorączką. Paweł odwiedził go, włożył nań ręce modląc się i uzdrowił go.",
      "Po tym wydarzeniu zeszli się także inni chorzy, którzy byli na wyspie, i zostali uzdrowieni.",
      "Ci okazywali nam głęboką cześć, a przy odjeździe zaopatrzyli nas we wszystko, czego nam było trzeba.",
      "Po trzech miesiącach wypłynęliśmy na morze na aleksandryjskim statku, który przezimował na wyspie. Nosił on godło Dioskurów.",
      "Przybyliśmy do Syrakuz i zatrzymaliśmy się tam trzy dni.",
      "Jadąc stąd wzdłuż wybrzeża dotarliśmy do Regium. Nazajutrz wiał południowy wiatr, toteż już po dwóch dniach dojechaliśmy do Puteoli,",
      "gdzie spotkaliśmy braci; prosili nas, abyśmy przez siedem dni pozostali u nich. Potem wybraliśmy się w drogę do Rzymu.",
      "Stamtąd bracia, którzy o nas słyszeli, wyszli nam naprzeciw aż do Forum Appii i do Tres Tabernae. Gdy Paweł ich ujrzał, dzięki czynił Bogu i nabrał znów otuchy.",
      "Po naszym przybyciu do Rzymu otrzymał Paweł zezwolenie zamieszkania osobno wraz z żołnierzem, któremu powierzono nad nim straż.",
      "Po trzech dniach poprosił do siebie co znakomitszych Żydów. Gdy się zebrali, przemówił do nich w ten sposób: Drodzy bracia! Chociaż nie uczyniłem nic złego przeciw narodowi ani zwyczajom ojczystym, zostałem jednak z Jerozolimy jako więzień wydany w ręce Rzymian.",
      "Ci chcieli po przesłuchaniu puścić mnie wolno, ponieważ nie można było mi udowodnić żadnej winy godnej śmierci.",
      "Sprzeciwili się jednak temu Żydzi. Wskutek tego musiałem odwołać się do cesarza; nie uczyniłem jednak tego po to, by wnosić skargę na swój naród.",
      "To jest powód, dla którego poprosiłem was do siebie, aby was zobaczyć i móc rozmówić się z wami; bo dla nadziei Izraela dźwigam te kajdany.",
      "Ci zaś dali mu taką odpowiedź: Nie otrzymaliśmy o tobie z Judei żadnych wiadomości na piśmie; nic przybył też żaden brat, który by o tobie coś niepochlebnego oznajmił lub rozpowiadał.",
      "Uważamy jednak za wskazane z twoich własnych ust usłyszeć, jakie masz zapatrywania. Bo o tej sekcie wiemy tylko tyle, że wszędzie napotyka sprzeciw.",
      "W oznaczonym dniu zeszli się jeszcze liczniej w jego gospodzie. A on od rana do wieczora wykładał im żarliwie naukę o królestwie Bożym i starał się ich pozyskać dla Jezusa na podstawie Prawa Mojżeszowego oraz Proroków.",
      "Jedni uwierzyli jego słowom, a inni trwali w niewierze.",
      "Nie doszedłszy do porozumienia rozeszli się z nim, przy czym Paweł zdołał im powiedzieć jedynie tylko to: Trafnie Duch Święty powiedział do ojców naszych przez Izajasza Proroka:",
      "'Idź do ludu tego i mów: Bezustannie słuchać będziecie, a nie zrozumiecie, ciągle patrzeć będziecie, a nie ujrzycie;",
      "bo stępiało serce ludu tego. Słabo słyszą uszami, a oczy swe przymrużyli, żeby tylko nie dojrzeć oczyma i uszami nie dosłyszeć, i nie pojąć swym sercem, i nie nawrócić się; i abym ich nie uleczyło (Iz 6, 9:10).",
      "Niech wam przeto będzie wiadomo, że to zbawienie Boże poganom jest posłane; a ci go posłuchają.",
      "[Po tych słowach opuścili go Żydzi tocząc zawzięty spór między sobą.]",
      "Przez całe dwa lata pozostał w mieszkaniu, które wynajął, i przyjmował wszystkich, którzy do niego przychodzili.",
      "Z całą swobodą i bez żadnych przeszkód głosił im królestwo Boże i pouczał o Panu Jezusie Chrystusie.1"
    ]
  ],
  [
    [
      "Paweł, sługa Jezusa Chrystusa, z powołania apostoł, wybrany i przeznaczony na głoszenie Ewangelii Bożej,",
      "którą Bóg zapowiedział przedtem przez swych proroków w pismach świętych",
      "Ewangelii o Synu jego, Jezusie Chrystusie, Panu naszym - który wedle ciała narodził się z pokolenia Dawidowego,",
      "a wedle swej natury duchowej i świętej przybrał od chwili zmartwychwstania majestat Synowi Bożemu przynależny.",
      "Od niego otrzymaliśmy łaskę apostolstwa, aby zyskać dla wiary wszystkie narody na chwałę imienia jego.",
      "Do nich należycie wy także, powołani przez Jezusa Chrystusa...",
      "Do wszystkich w Rzymie, miłych Bogu, świętych przez swe powołanie: taska wam i pokój od Boga Ojca naszego i od Pana Jezusa Chrystusa.",
      "Najpierw za was wszystkich składam dzięki Bogu memu przez Jezusa Chrystusa, że wiara wasza słynie na całym świecie.",
      "Bo świadkiem jest mi Bóg, któremu służę z całej duszy, głosząc Ewangelię o Synu jego, jak nieustannie was wspominam.",
      "W modlitwach swoich błagam wciąż o to, abym wreszcie raz znalazł dogodną sposobność i mógł przybyć do was - jeżeli taka jest wola Boża.",
      "Pragnę bowiem gorąco zobaczyć was, abym mógł wam użyczyć nieco łaski duchowej i umocnić was:",
      "to znaczy po to, aby wśród was doznać pociechy i zachęty wespół z wami przez wspólną wiarę, waszą i moją.",
      "Bardzo mi na tym zależy, bracia, abyście wiedzieli, że już często zamierzałem przybyć do was, lecz po dziś dzień powstawały jakieś przeszkody. A chciałbym zebrać także wśród was nieco owoców, podobnie jak zbierałem je wśród innych pogan. 1:14 Dłużnikiem jestem wobec Greków i nie-Greków, wobec mędrców i prostaczków. 1:15 Stąd trwa we mnie gotowość nieść Ewangelię także do was, do Rzymu.",
      "- - -",
      "- - -",
      "A wcale nie wstydzę się Ewangelii. Bo jest ona mocą Bożą ku zbawieniu dla każdego, który ma wiarę - najpierw dla Żyda, a potem dla Greczyna.",
      "Bo usprawiedliwienie, które działa Bóg, w niej się objawia: zrodzone przez wiarę i wiodące ku wierze - tak jak napisano: Sprawiedliwy z wiary żyje (Ha 2, 4).",
      "Albowiem gniew Boży ujawnia się z wysokości niebios przeciw każdej bezbożności i niesprawiedliwości tych ludzi, którzy przez swą nieprawość prawdzie [Bożej] nakładają kajdany.",
      "Bo to, co o Bogu wiedzieć można, jest dla nich oczywiste, gdyż Bóg im to objawił.",
      "Istotnie, utajona wielkość jego, to znaczy jego moc odwieczna i bóstwo są od stworzenia świata widoczne dla wszystkich, którzy zastanawiają się nad jego dziełami. Dlatego nie ma dla nich wytłumaczenia.",
      "Bo chociaż poznali Boga, nie oddali mu chwały jako Bogu i nie składali mu dziękczynienia. Na odwrót, utracili wszelki rozum, oddając się swym szalonym pomysłom, a nierozumne serce ich pogrążyło się w ciemności.",
      "Podając się za mądrych, stali się głupimi,",
      "zamieniwszy majestat nieśmiertelnego Boga na obrazy przedstawiające ludzi śmiertelnych, a nawet ptaki, zwierzęta czworonożne i płazy.",
      "Przeto wydał ich Bóg na łup pożądliwości, która zagnieździła się w głębi ich serca: na nieczystość, aby ciała ich doznawały sromoty na nich samych.",
      "Zamienili prawdę Boga na kłamstwo i kłaniali się stworzeniu, otaczając je czcią religijną, zamiast Stwórcy - który jest błogosławiony na wieki wieków. Amen.",
      "Dlatego wydał ich Bóg na żer hańbiących namiętności. Kobiety ich odmieniły stosunki przyrodzone na stosunki przeciw naturze.",
      "Podobnie mężczyźni, zaniechawszy naturalnych stosunków z kobietami, zapalali niepohamowaną żądzą jeden ku drugiemu. Mężczyzna uprawiał bezwstyd z mężczyzną, ponosząc w ten sposób na samym sobie słuszną karę za swój obłęd.",
      "A ponieważ oni nie chcieli badać i uznać, że Boga poznać trzeba, więc Bóg wydał ich na pastwę ich zatrutego ducha, aby postępowali tak, jak postępować nie wolno.",
      "Dlatego pełni są wszelkiej nieprawości, złości, chciwości, niegodziwości; pełni są zazdrości, mężobójstwa, niezgody, podstępu, złośliwości; potwarcy,",
      "oszczercy, nieprzyjaciele Boga; zuchwali, pyszni, chełpliwi, niestrudzeni w wynajdywaniu coraz to nowych zbrodni; nieposłuszni rodzicom,",
      "bezrozumni, niestali, bez serca i bez litości.",
      "A chociaż dobrze znają sprawiedliwy sąd Boży: że ci, którzy dopuszczają się tych grzechów, winni są śmierci, to jednak je popełniają; co więcej, pochwalają tych, którzy się ich dopuszczają."
    ],
    [
      "Przeto nie ma uniewinnienia dla ciebie, człowiecze, kimkolwiek jesteś, gdy jako sędzia się narzucasz; bo potępiasz samego siebie sądząc drugiego; czynisz przecież to samo, co osądzasz.",
      "A wiemy, że sąd Boży prawdzie odpowiada, gdy dosięgnie tych, którzy podobne rzeczy czynią.",
      "I mniemasz, człowiecze, c unikniesz sądu Bożego, ty, który czynisz to samo, co ci, których sądzisz?",
      "Albo lekceważysz skarby jego dobroci, cierpliwości i wyrozumiałości - nie chcąc wiedzieć, że dobroć Boża ma cię doprowadzić do odmiany duchowej?",
      "Przez zatwardziałość twoją i brak serdecznej skruchy gromadzisz sobie gniew na dzień gniewu, kiedy objawi się sprawiedliwy sąd Boga.",
      "A odda on każdemu wedle uczynków jego:",
      "tym, którzy przez cierpliwe spełnianie dobrych uczynków szukają chwały, czci i nieśmiertelności - da życie wieczne;",
      "tym zaś, którzy szerzą niezgodę, buntują się przeciw prawdzie i służą nieprawości - gniew i pomstę.",
      "Tak, ucisk i utrapienie wszelkiej duszy ludzkiej oddanej złu najpierw Żydowi, potem Greczynowi!",
      "A chwała, cześć i pokój każdemu, który dobrze czyni: najpierw Żydowi, potem Greczynowi!",
      "Bo u Boga nie ma względu na osobę.",
      "Wszyscy, którzy zgrzeszyli bez Zakonu, zginą też bez Zakonu; a wszyscy, którzy w Zakonie zgrzeszyli, przez Zakon sądzeni będą.",
      "Bo nie ci są sprawiedliwi w oczach Bożych, którzy przysłuchują się, gdy się Zakon czyta; lecz ci będą uznani za sprawiedliwych, którzy Zakon pełnią.",
      "Bo gdy poganie, nie mający Zakonu, oświeceni światłem przyrodzonym, wykonują to, co Zakon przepisuje, wówczas sami dla siebie są Zakonem, choć Zakonu nie mają.",
      "Tym samym udowadniają, że treść Zakonu mają wyrytą w swych sercach. A mianowicie sumienie ich składa świadectwo, a wespół z nim sądy, jakie wypowiadają jedni o drugich: oskarżając się wzajemnie lub też biorąc w obronę;",
      "to ujawni się w dzień, w którym Bóg wedle Ewangelii mojej sądzić będzie przez Jezusa Chrystusa ukryte czyny ludzkie.",
      "Nazywasz siebie żydem, polegasz na Zakonie, chlubisz się Bogiem",
      "i znasz wolę jego. Przez Zakon pouczony, wiesz, co dobre, a co złe.",
      "Masz o sobie przekonanie, że potrafisz prowadzić ślepych, jako światłość dla tych, którzy są w ciemnościach,",
      "jako wychowawca nieumiejętnych, jako nauczyciel prostaczków, ponieważ w Zakonie posiadasz miarę wiedzy i prawdy.",
      "Drugiego pouczasz, a siebie samego nie pouczasz? Głosisz, że kraść nie wolno, a sam jesteś złodziejem!",
      "Mówisz, że nie wolno cudzołożyć, a sam cudzołożysz! Brzydzisz się bałwanami, a okradasz ich świątynie!",
      "Chlubisz się Zakonem, a zniesławiasz Boga, przekraczając Zakon!",
      "Bo z waszej winy - mówi Pismo - poganie bluźnią imieniu Bożemu (Iz 52, 5).",
      "Zapewne, obrzezanie jest pożyteczne, jeżeli zachowujesz Zakon; lecz jeśli przestępujesz Zakon, stałeś się z obrzezanego nieobrzezanym.",
      "A jeżeli nieobrzezany zachowuje przykazania Zakonu, czyż wówczas brak obrzezania nie będzie mu policzony za obrzezanie?",
      "I ten, który pozostawszy takim, jakim się urodził, to znaczy nieobrzezanym, jeżeli Zakon wypełnia, potępi ciebie, który mimo litery i obrzezania jesteś przestępcą Zakonu.",
      "Bo żydem nie jest ten, który jest nim tylko na zewnątrz, a obrzezaniem nie jest tylko to, co dokonuje się na ciele. Nie!",
      "Żydem jest ten, który jest nim wewnątrz; i ten jest obrzezanym, kto nim jest w sercu wedle ducha, a nie wedle litery. I taki posiądzie chwałę nie u ludzi, ale u Boga."
    ],
    [
      "A zatem na czym polega wyższość żyda? I co za pożytek z obrzezania?",
      "Pod wszelkim względem bardzo znaczny. Przede wszystkim - słowo Boże było im powierzone.",
      "Bo i cóż z tego, że niektórzy [z nich] się sprzeniewierzyli? Czyż niewierność ich zniweczy wierność Boga?",
      "Przenigdy! Raczej niech się stanie oczywistym, że Bóg mówi zawsze prawdę, chociażby ludzie kłamali, tak jak Pismo mówi: Abyś okazał się sprawiedliwym w słowach swoich i zwyciężył, gdy prawują się z tobą (Ps 50, 6).",
      "Lecz jeżeli nasza nieprawość uwydatnia sprawiedliwość Bożą, to cóż powiemy? Czyż Bóg nie jest - wyrażam się ludzkim sposobem - niesprawiedliwy, gdy swój gniew wywiera?",
      "Na pewno nie. Bo inaczej jakżeby mógł Bóg świat sądzić?",
      "Lecz jeżeli przez kłamstwo moje prawda Boża tym jaśniej promieniuje ku chwale jego, to po cóż mam być jeszcze sądzony jako grzesznik?",
      "Czyż jest tak, jak nam oszczerczo zarzucają i jak niektórzy wkładają nam w usta: „Czyńmy zło, aby zeń dobro wyrosło? Na takich spadnie sprawiedliwa kara.",
      "Cóż tedy? Czy jesteśmy wyróżnieni? Bynajmniej. Bo dopiero co wykazaliśmy, że wszyscy: żydzi i poganie - są pod panowaniem grzechu.",
      "Tak bowiem mówi Pismo Nikt nie jest sprawiedliwy, nikt zgoła;",
      "nie masz rozumnego, nikt nie pyta o Boga (Ps 13, 1:3). 3:12 Wszyscy odstąpili, wszyscy pospołu stali się nieużyteczni. Nikt nie czyni tego, co dobre, nikt zgoła (Ps 5, 10).",
      "- - -",
      "Gardło ich podobne do grobu otwartego, a języka swego używają na zdradę. Na wargach ich jest jad żmijowy (Ps 139, 4; 10, 7). 3:14 Usta ich pełne są przekleństwa i goryczy.",
      "- - -",
      "Nogi ich skore są do krwi rozlewu.",
      "Spustoszenie i zagłada znaczą ich drogę (Iz 59, 7:8).",
      "Nie znają ścieżek pokoju",
      "ani nie masz bojaźni Bożej przed ich oczyma (Ps 35, 2).",
      "A wiemy, że to, co mówi Zakon, odnosi się tylko do tych, którzy poddani są Zakonowi. Więc niech zamilkną usta wszelkie i niech świat cały podda się wyrokom sprawiedliwości Bożej.",
      "Nikt bowiem nie może dostąpić usprawiedliwienia w oczach jego przez uczynki Zakonu. Zakon służy tylko do poznania grzechu.",
      "A teraz zostało objawione usprawiedliwienie przez Boga, niezależnie od Zakonu. Już Zakon i Prorocy wskazywali na nie:",
      "na usprawiedliwienie przez Boga, dokonywające się przez wiarę w Jezusa Chrystusa, i to dla wszystkich [i we wszystkich], którzy [w niego] wierzą. Tu nie ma żadnej różnicy.",
      "Wszyscy bowiem zgrzeszyli i pozbawieni są chwały Bożej.",
      "Lecz przez łaskę jego dostępują za darmo usprawiedliwienia, dzięki odkupieniu, które dokonało się w Jezusie Chrystusie.",
      "Jego to ustanowił Bóg ofiarą przebłagania we własnej krwi jego, aby okazać swą sprawiedliwość - a ofiara ta staje się skuteczną w tych, którzy wierzą.",
      "W cierpliwości swej bowiem Bóg zaniechał był kary za dawniejsze grzechy, aby w obecnych czasach okazać swą sprawiedliwość. Tak to chciał, aby uznano jego sprawiedliwość, a równocześnie chciał stać się źródłem usprawiedliwienia dla każdego, który wierzy w Jezusa [Chrystusa].",
      "Gdzież więc jest jeszcze miejsce na chełpliwość? Nie ma go! Wskutek jakiego prawa? Czy prawa uczynków? Nie, lecz przez prawo wiary.",
      "Jesteśmy bowiem przekonani, że człowiek przez wiarę zyskuje usprawiedliwienie niezależne od uczynków Zakonu.",
      "Czyż Bóg byłby tylko Bogiem żydów? A nie również pogan? Tak, również pogan.",
      "Bo jest tylko jeden Bóg; a ten usprawiedliwia obrzezanego na podstawie wiary, a nieobrzezanego przez wiarę.",
      "Czy znosimy więc Zakon przez wiarę? Wręcz przeciwnie; lecz stawiamy go na właściwych podstawach."
    ],
    [
      "Cóż tedy mamy rzec? Co zyskał Abraham, ojciec nasz, wedle ciała?",
      "Bo jeżeli Abraham usprawiedliwiony został przez uczynki, może się słusznie chwalić; ale nie przed Bogiem.",
      "Bo cóż mówi Pismo? Uwierzył Abraham Bogu i poczytano mu to jako usprawiedliwienie (Rdz 15, 6).",
      "Kto wykonuje pracę, temu poczytuje się zapłatę nie jako łaskę, lecz jako należność.",
      "Jeżeli natomiast ktoś wykazać się nie może uczynkiem, a ma jedynie wiarę w tego, który usprawiedliwia grzesznika, temu wiara jego poczytana bywa jako usprawiedliwienie [wedle postanowienia łaski Bożej].",
      "Już Dawid nazywa błogosławionym tego męża, któremu Bóg udziela usprawiedliwienia nie żądając uczynków:",
      "Błogosławieni, którym odpuszczone są nieprawości i których zakryte są grzechy.",
      "Błogosławiony mąż, któremu Pan nie poczyta grzechu (Ps 31, 1:2). 4:9 Czyż to błogosławieństwo dotyczy tylko obrzezanych, czy także nieobrzezanych? Mówimy przecież: Poczytano Abrahamowi wiarę jako usprawiedliwienie.",
      "- - -",
      "W jakich okolicznościach została mu ona poczytana? Było to po obrzezaniu czy też przed obrzezaniem? To nie było po obrzezaniu, lecz przed obrzezaniem.",
      "I otrzymał znak obrzezania jako pieczęć swego usprawiedliwienia, które już przed obrzezaniem uzyskał przez wiarę. A tak stał się ojcem wszystkich nieobrzezanych, którzy wierzą, aby im także usprawiedliwienie było zaliczone.",
      "Równocześnie miał stać się ojcem obrzezanych, którzy nie tylko są obrzezani, lecz nadto chodzą ścieżkami wiary, którą miał nasz ojciec Abraham jeszcze przed obrzezaniem.",
      "Obietnica dana Abrahamowi i potomstwu jego, że świat obejmie jako dziedzictwo, nie opiera się na Zakonie, lecz na usprawiedliwieniu z wiary.",
      "Bo jeżeli tylko zwolennicy Zakonu są dziedzicami, wówczas wiara staje się bez wartości i upada obietnica.",
      "Bo Zakon tylko pomstę wywołuje. Natomiast tam, gdzie nie ma Zakonu, nie ma też i przestępstwa.",
      "Dziedzictwo wywodzi się zatem z wiary, aby było z laski dane - i żeby w ten sposób obietnica zapewniona była wszystkim potomkom: nie tylko tym, którzy mają Zakon, ale i tym, którzy mają wiarę Abrahama. Bo jest on ojcem nas wszystkich,",
      "tak jak Pismo mówi: Uczyniłem cię ojcem licznych narodów (Rdz 17, 5). On ci jest ojcem naszym w oczach Boga, w którego uwierzył jako w tego, który ożywia umarłych i to, co nie jest, do bytu powołuje.",
      "Uwierzył mając nadzieję wbrew wszelkiej nadziei i dlatego stał się ojcem licznych narodów, tak jak mu było zapowiedziane: Takie będzie potomstwo twoje (Rdz 15, 5).",
      "Wiara jego nie osłabła, chociaż widział swe ciało już obumarłe (miał już blisko sto lat) oraz obumarłe łono Sary.",
      "Wobec obietnicy Bożej nie wątpił ani popadł w niewiarę; przeciwnie, stał mocno przy wierze, dał chwałę Bogu",
      "i miał silne przeświadczenie, że Bóg może wypełnić, co przyobiecał.",
      "Dlatego poczytano mu to jako usprawiedliwienie.",
      "A nie dla niego samego napisano: Poczytano mu [jako usprawiedliwienie] (Rdz 15, 6),",
      "ale także dla nas. Bo nam także poczytane będzie, jeżeli uwierzymy w tego, który z martwych wskrzesił Pana naszego Jezusa [Chrystusa],",
      "który wydany był dla grzechów naszych, a wskrzeszony z martwych dla usprawiedliwienia naszego."
    ],
    [
      "Będąc usprawiedliwieni przez wiarę, pokój mamy z Bogiem przez Jezusa Chrystusa, Pana naszego,",
      "któremu zawdzięczamy na skutek wiary dostęp do tego stanu łaski, w którym jesteśmy; przez niego też chlubimy się nadzieją chwały [synów] Bożych.",
      "I nie tylko to, lecz chlubimy się nawet z ucisków wiedząc, że z ucisku rodzi się wytrwałość,",
      "z wytrwałości cnota ugruntowana, a z niej nadzieja.",
      "Nadzieja zaś zawieść nie może, bo miłość Boża rozlana jest w sercach naszych przez Ducha Świętego, który nam dany został.",
      "W rzeczy samej, gdyśmy byli jeszcze całkiem słabi, umarł Chrystus za grzeszników w czasie oznaczonym.",
      "Rzadko przydarza się, aby ktoś życie oddał za człowieka sprawiedliwego; za dobrego człowieka zgodziłby się może ktoś ponieść śmierć.",
      "Bóg zaś okazuje miłość swą ku nam przez to, że Chrystus umarł za nas, gdyśmy byli jeszcze grzesznikami.",
      "Tym bardziej będziemy teraz przez niego zachowani od pomsty, kiedyśmy usprawiedliwieni zostali przez krew jego.",
      "Gdyśmy jeszcze byli nieprzyjaciółmi Boga, zostaliśmy pojednani z Bogiem przez śmierć Syna jego; tym bardziej, będąc pojednani, dostąpimy zbawienia przez życie jego.",
      "A nie tylko to; chlubimy się także w Bogu przez Pana naszego Jezusa Chrystusa, przez którego zyskaliśmy teraz pojednanie.",
      "Przeto tak jak przez jednego człowieka grzech przyszedł na świat, a przez grzech śmierć; i jak w ten sposób śmierć przyszła na wszystkich ludzi, ponieważ wszyscy zgrzeszyli...",
      "I przed Zakonem był już grzech na świecie. Lecz tam, gdzie nie ma Zakonu, grzech nie bywa poczytany.",
      "A jednak śmierć panowała od Adama do Mojżesza nawet nad tymi, którzy nie dopuścili się takiego jak Adam przewinienia. Adam jest figurą tego, który miał przyjść w przyszłości.",
      "Lecz inaczej przedstawia się sprawa z darem łaski niż z przewinieniem. Jeżeli bowiem przewinienie jednego człowieka pociągnęło za sobą śmierć wszystkich innych, to o ileż bardziej obficie spłynęła na wszystkich ludzi łaska Boża i dar łaskawie udzielony przez tego jednego człowieka, Jezusa Chrystusa.",
      "I nie tak ma się rzecz z darem jak ze skutkami grzechu jednego człowieka; bo wyrok na potępienie zapadł z powodu jednego przestępstwa, podczas gdy dar sprowadza usprawiedliwienie z wielkiej liczby przestępstw.",
      "Bo jeżeli przez przestępstwo jednego człowieka śmierć zapanowała z powodu tego jednego - to tym bardziej w tych, którzy otrzymują bogaty dar łaski usprawiedliwienia, życie królować będzie z powodu jednego Jezusa Chrystusa.",
      "Jak tedy przez przewinienie jednego człowieka przyszło potępienie na wszystkich ludzi, tak też przychodzi przez sprawiedliwość jednego dla wszystkich ludzi usprawiedliwienie, dające życie.",
      "Bo jak przez nieposłuszeństwo jednego człowieka wszyscy ludzie stali się grzesznikami, tak przez posłuszeństwo jednego wszyscy staną się sprawiedliwymi.",
      "Ponadto zaś zjawił się Zakon w czasie pośrednim, aby przewinienie więcej jeszcze się wzmogło. Lecz gdzie wzmógł się grzech, tam tym obficiej wylała się łaska.",
      "Więc jak grzech znaczył swe królowanie śmiercią, tak łaska ma ujawnić swe królowanie w życiu wiecznym, zrodzonym przez usprawiedliwienie, przez Jezusa Chrystusa, Pana naszego."
    ],
    [
      "Jaki wniosek stąd wyciągniemy? Czy mamy trwać w grzechu, aby łaska obfitowała?",
      "Przenigdy! Myśmy przecież umarli grzechowi. Jakże moglibyśmy jeszcze w nim żyć?",
      "Albo czyż nie wiecie, że my wszyscy, którzy przyjęliśmy chrzest na Jezusa Chrystusa, na śmierć jego ochrzczeni jesteśmy?",
      "Jesteśmy zatem wespół z nim pogrzebani przez chrzest, który nas w śmierci jego zanurza. Lecz tak jak Chrystus z martwych powstał przez chwałę Ojca, podobnie także i my wieść mamy nowe życie.",
      "Bo jeżeli zostaliśmy złączeni z nim przez podobieństwo ze śmiercią jego, będziemy też jedno z nim przez podobieństwo w zmartwychwstaniu.",
      "Wiemy przecież, że stary nasz człowiek został wespół z nim przybity do krzyża, aby zniszczone zostało ciało przez grzech ujarzmione i abyśmy nie byli więcej niewolnikami grzechu.",
      "Bo kto umarł, uwolniony jest od grzechu.",
      "A jeżeli umarliśmy z Chrystusem, wierzymy, że też razem z Chrystusem żyć będziemy.",
      "Wiemy bowiem, że Chrystus, z martwych powstawszy, więcej nie umiera; śmierć nie ma już nad nim żadnej władzy.",
      "Śmierć, którą poniósł raz jeden, stała się zagładą grzechu na zawsze; a życie jego jest Bożym życiem.",
      "Podobnie i wy uważajcie się za umarłych dla grzechu, a żyjących dla Boga w Jezusie Chrystusie [Panu naszym].",
      "Niechże tedy grzech nie króluje więcej w waszym śmiertelnym ciele; i nie poddawajcie się jego pożądliwościom.",
      "Nie wydawajcie członków ciała waszego, jako narzędzi nieprawości, na służbę grzechu. A raczej oddajcie się na służbę Bogu jako ludzie, którzy ze śmierci do życia wrócili. Członki swe oddajcie Bogu jako narzędzia sprawiedliwości.",
      "Grzech bowiem nie może mieć dłużej władzy nad wami, bo nie jesteście już pod panowaniem Zakonu, lecz łaski.",
      "Jakiż stąd wniosek? Czy oddamy się grzechom, ponieważ nie jesteśmy już pod panowaniem Zakonu, lecz łaski? Przenigdy!",
      "Nie wiecie, że sługami jesteście tego i winniście słuchać tego, komu oddaliście się na służbę ku posłuszeństwu: albo grzechowi a to wiedzie do śmierci, albo też posłuszeństwu, co wiedzie do usprawiedliwienia?",
      "Lecz dzięki Bogu! Dawniej byliście sługami grzechu, lecz staliście się z całego serca posłuszni przepisom nauki, której się oddaliście.",
      "Wolni od grzechu, staliście się sługami sprawiedliwości.",
      "Posługuję się tym językiem czysto ludzkim ze względu na słabość waszej cielesnej natury. Tak jak dawniej oddawaliście członki wasze w niewolę nieczystości i bezprawia, aby wieść życie bez prawa, tak oddawajcie teraz członki wasze w niewolę sprawiedliwości, aby wieść żywot święty.",
      "Kiedy byliście niewolnikami grzechu, byliście niezależni wobec sprawiedliwości.",
      "Jakiż pożytek odnieśliście wówczas? Taki, że dziś wstyd was ogarnia! Bo koniec tych rzeczy to śmierć.",
      "Lecz teraz, wolni od grzechu, staliście się sługami Boga. Jako owoc zbieracie świętość, jako cel macie życie wieczne.",
      "Bo zapłatą za grzech jest śmierć, a darem Bożym jest życie wieczne w Chrystusie Jezusie, Panu naszym."
    ],
    [
      "Czyż nie wiecie, bracia mówię przecież do tych, którzy Zakon znają - czyż nie wiecie, że prawo tylko tak długo ma moc nad człowiekiem, jak długo człowiek żyje?",
      "Tym sposobem niewiasta zamężna związana jest prawem ze swym mężem, dopóki mąż żyje; lecz skoro mąż umrze, prawnie nie jest już związana z mężem.",
      "Przeto gdyby za życia swego męża żyć chciała z innym mężczyzną, uważana będzie za cudzołożnicę; lecz jeżeli małżonek jej umrze, prawnie wolna jest i nie jest cudzołożnicą, jeżeli wyjdzie za mąż za innego.",
      "Otóż i wy, bracia moi, umarliście dla Zakonu dzięki ciału Chrystusowemu. Teraz należycie do kogo innego: do tego, który z martwych powstał, abyśmy rodzili owoce dla Boga.",
      "Tak długo, jak wiedliśmy żywot cielesny, działały w członkach naszych grzeszne namiętności, wzbudzone przez Zakon - i stąd przynosiliśmy owoce dla śmierci.",
      "Teraz atoli wolni jesteśmy od Zakonu, gdyż pozbyliśmy się pęt jego przez śmierć dla Zakonu. Teraz sprawujemy służbę w nowym duchu, a już nie wedle przestarzałej litery.",
      "Cóż więc powiemy? Że Zakon grzechem jest? Przenigdy! Co prawda, poznałem grzech dopiero przez Zakon. Bo nie wiedziałby m nic o pożądliwości, gdyby Zakon nie mówił: Nie pożądaj! (Wj 20, 17).",
      "A tym sposobem grzech, czerpiąc podnietę w zakazie, wzbudził we mnie wszelkie pożądliwości. Bo bez Zakonu grzech byłby martwy.",
      "Kiedyś żyłem bez Zakonu. Lecz gdy przyszło przykazanie, grzech ożył, a ja stałem się podległy śmierci.",
      "I tak przyniosło mi przykazanie śmierć, ono, co prowadzić miało do życia.",
      "Bo grzech, wziąwszy podnietę z przykazania, uwiódł mnie i zadał mi przez nie śmierć.",
      "A więc Zakon święty jest. Przykazanie jest święte, sprawiedliwe i dobre.",
      "Czy zatem rzecz dobra stała się dla mnie przyczyną śmierci? W żadnym razie. Raczej uczynił to grzech. Przez to miał okazać się grzechem, że przez dobrą rzecz przyniósł mi śmierć. Tak to miał grzech ujawnić swą przeogromną winę przez to, że zaistniało przykazanie.",
      "Wiemy, że Zakon jest duchowy; lecz ja jestem cielesny, zaprzedany grzechowi.",
      "Nie wiem, co czynię: nie czynię tego [dobra], co chcę, lecz [zło], co mi jest znienawidzone.",
      "Otóż jeżeli czynię, czego bym nie chciał, to przez to uznaję, że Zakon jest dobry.",
      "Lecz wtedy już nie ja to czynię, lecz czyni to grzech, który we mnie mieszka.",
      "Mam bowiem świadomość, że dobro nie mieszka we mnie, to znaczy w ciele moim; bo wolę do dobrego posiadam, lecz nie mam siły go czynić.",
      "Nie czynię bowiem dobra, które chcę, lecz zło, którego nie chcę.",
      "Otóż jeżeli czynię to, czego nie chcę, to już nie ja to czynię, lecz czyni to grzech, który we mnie mieszka.",
      "W taki sposób odnajduję w sobie to prawo: gdy chcę czynić dobro, zło mi się narzuca.",
      "Bo wedle człowieka wewnętrznego mam upodobanie w prawie Bożym;",
      "lecz w członkach moich spostrzegam inne prawo, które stacza walkę z prawem mego rozumu i które oddaje mnie w niewolę prawa grzechu, które panuje w członkach moich.",
      "Nieszczęsny ja człowiek! Któż mnie wyzwoli z tego ciała śmierci?",
      "Dzięki niech będą Bogu przez Pana Jezusa Chrystusa, Pana naszego! Tak tedy, jestem całkiem poddany: prawu Bożemu przez ducha, a przez ciało prawu grzechu."
    ],
    [
      "Dlatego nie ma już w tych, którzy są w Chrystusie Jezusie [i nie postępują wedle ciała], niczego, co by zasługiwało na potępienie.",
      "Albowiem prawo ducha życia w Jezusie Chrystusie uwolniło cię od prawa grzechu i od śmierci.",
      "Bo czego nie potrafił Zakon, bezsilny z powodu ciała, tego dokonał Bóg: przez wzgląd na grzech posłał Syna swego w postaci grzesznego ciała i wydał w ciele jego wyrok potępienia na grzech,",
      "aby sprawiedliwość, której domaga się Zakon, wypełniła się w nas, którzy już nie podług ciała postępujemy, lecz według ducha.",
      "Bo ci, którzy według ciała żyją, skierowują swe myśli do tego, czego chce ciało; a ci, którzy według ducha żyją, do tego, czego duch żąda.",
      "Pragnienie ciała wiedzie do śmierci; pragnienie zaś ducha do życia i pokoju.",
      "Bo pragnienie ciała wrogie jest Bogu; nie podporządkowuje się prawu Bożemu, a nawet nie potrafi tego uczynić.",
      "Lecz ci, którzy żyją dla ciała, nie mogą podobać się Bogu.",
      "Wy zaś nie żyjecie dla ciała, ale dla ducha - o ile Duch Boży rzeczywiście w was mieszka. Kto nie ma Ducha Chrystusowego, nie należy do niego.",
      "Jeżeli bowiem Chrystus jest w was, ciało wprawdzie podlega śmierci z powodu grzechu, lecz duch żyje przez usprawiedliwienie.",
      "A jeżeli mieszka w was Duch tego, który Jezusa z martwych wskrzesił, tedy ten, który wskrzesił Chrystusa Jezusa z martwych, przywróci też życie waszym ciałom śmiertelnym przez Ducha swego, który mieszka w was.",
      "A zatem, bracia, już nie ciału powinni jesteśmy, aby żyć wedle ciała.",
      "Bo jeżeli według ciała żyjecie, pomrzecie; jeżeli zaś przez ducha popędy ciała poddacie umartwieniu, żyć będziecie.",
      "Bo wszyscy, których Duch Boży prowadzi, synami Bożymi są.",
      "Toć nie otrzymaliście ducha niewoli, aby żyć znowu w bojaźni; lecz otrzymaliście ducha przybrania za synów, w którym wołamy: Abba, Ojcze!",
      "Tenże sam Duch daje świadectwo naszemu duchowi, że jesteśmy synami Bożymi.",
      "Jeżeli jesteśmy synami, to jesteśmy także dziedzicami: dziedzicami Boga i współdziedzicami Chrystusa - o ile wspólnie z nim cierpimy, wspólnie także z nim mamy być uwielbieni.",
      "Wnioskuję bowiem, że cierpienia czasu teraźniejszego są niewspółmierne z przyszłą chwałą, która ma się w nas objawić.",
      "Wszelkie stworzenie oczekuje z gorącym upragnieniem ukazania się chwały dzieci Bożych.",
      "Całe stworzenie bowiem poddane zostało marności bez swojego przyczynienia, lecz z woli tego, który je poddał, który zrobił mu jednak nadzieję,",
      "że także samo stworzenie z niewoli, z powodu której podlega zepsuciu, uwolnione zostanie, aby uczestniczyć w wolności i chwale dzieci Bożych",
      "Wiemy bowiem, że aż po chwilę obecną jeden jęk przenika wszelkie stworzenie i że cierpi ono bóle porodu.",
      "Lecz nie ono samo; i my także, którzy już posiadamy pierwsze dary Ducha, wzdychamy całym jestestwem swoim, oczekując przybrania za synów Bożych i odkupienia ciał naszych.",
      "Zbawienie już się dokonało, lecz nadzieją dopiero po nie sięgamy. Nadzieja, którą widzimy spełnioną, przestaje być nadzieją: bo jakże się spodziewać tego, co się już ogląda?",
      "Lecz gdy się spodziewamy tego, czego jeszcze nie widzimy, czekamy cierpliwie.",
      "Podobnie Duch wspiera nas w słabości naszej, gdyż nie umiemy modlić się, jak należy. Wtenczas wstawia się Duch za nami w błagalnym wzdychaniu, którego w słowa ująć nie można.",
      "A ten, który bada serca, wie, czego Duch żąda; bo wedle myśli Bożej wstawia się za świętymi.",
      "Wiemy, że tym, którzy Boga miłują, wszystko służy ku dobremu; z przeznaczenia należą do powołanych [do świętości].",
      "Bo tych, których znał od wieków, przeznaczył także, aby się stali podobnymi do obrazu Syna jego. Ten zaś miał stać się pierworodnym między wieloma braćmi.",
      "A tych, których przeznaczył, tych też powołał; a tych, których powołuje, tych także usprawiedliwia; których zaś usprawiedliwia, wprowadza też do chwały.",
      "Cóż na to powiemy? Jeżeli Bóg stoi za nami, to któż przeciw nam?",
      "Jakżeby nie miał ten, który nie przepuścił własnemu Synowi, lecz wydał go za nas wszystkich, obsypać nas wraz z nim wszelkimi darami?",
      "Któż mógłby wnieść oskarżenie przeciw wybranym Bożym? Czyż Bóg, który usprawiedliwia?",
      "Któż mógłby na nich wydać wyrok potępienia? Czyż Jezus Chrystus, który poniósł śmierć; więcej, który z martwych powstał, który siedzi po prawicy Bożej, który wstawia się za nami?",
      "Któż mógłby odłączyć nas od miłości Chrystusowej? Utrapienie czy ucisk, prześladowanie czy głód, nagość czy niebezpieczeństwo lub miecz?",
      "Bo napisane jest: Dla ciebie mordują nas dzień w dzień. Przyrównani jesteśmy do owiec przeznaczonych na rzeź (Ps 43, 22).",
      "Lecz w tym wszystkim odnosimy pełne zwycięstwo dzięki temu, który nas umiłował.",
      "Pewny jestem: ani śmierć, ani życie, ani aniołowie, ani Księstwa [ani Moce], ani teraźniejszość, ani przyszłość, ani potęgi;",
      "ani wysokość, ani niskość, ani żadne inne stworzenie nie zdoła nas odłączyć od miłości Bożej, która jest w Chrystusie Jezusie, Panu naszym."
    ],
    [
      "Prawdę mówię w Chrystusie, nie kłamię. Sumienie daje mi świadectwo w Duchu Świętym:",
      "wielki jest smutek mój i ustawiczny ból serca mego.",
      "Chciałbym sam być pod klątwą i oddalony od Chrystusa dla braci moich, którzy wedle ciała są moimi rodakami.",
      "Izraelitami są, ich jest synostwo Boże, chwała, przymierza i nadanie Zakonu; ich służba Boża i obietnice.",
      "Ich są ojcowie i z nich pochodzi Chrystus wedle ciała, który jest ponad wszystkim. Bóg błogosławiony na wieki. Amen.",
      "Nie, nie jest możliwe, by słowo Boże poszło na marne. Bo nie wszyscy, którzy pochodzą od Izraela, są Izraelitami.",
      "I nie wszyscy są także dziećmi Abrahama, dlatego że są jego potomstwem. Lecz napisane jest: Izaak będzie potomstwem twoim (Rdz 21,12),",
      "to znaczy: nie potomkowie co do ciała są dziećmi Bożymi, lecz synowie obietnicy poczytani są za potomstwo.",
      "Albowiem tak brzmi słowo obietnicy: Powrócę o tym samym czasie, a Sara syna mieć będzie (Rdz 18,10).",
      "I nie do niej samej się to odnosi, lecz także do Rebeki, która poczęła z jednego męża, Izaaka, ojca naszego.",
      "Jeszcze nie ujrzały dzieci światła dziennego i jeszcze nie uczyniły nic dobrego ani złego, a już usłyszała Rebeka taki wyrok: Starszy służyć będzie młodszemu (Rdz 25, 23),",
      "tak jak pisze prorok: Jakuba umiłowałem, a Ezawa miałem w nienawiści (Ml 1, 2:3).",
      "A to przydarzyło się, aby przez Boga ostać się mogło w wolnym wyborze powzięte postanowienie, które nie zależy od uczynków, lecz jedynie od tego, który daje powołanie.",
      "Cóż więc powiemy? Czy Bóg dopuścić się może nieprawości? Przenigdy!",
      "Tak bowiem mówi do Mojżesza: Zmiłuję się nad tym, któremu zechcę okazać zmiłowanie, i ulituję nad tym, któremu chcę litość okazać (Wj 33, 19).",
      "Nie chodzi zatem o wolę człowieka ani o jego wysiłek, lecz o zmiłowanie Boże.",
      "Tak bowiem mówi Pismo do faraona: „Po to wzbudziłem ciebie, abym okazał moc swą na tobie, żeby rozsławiło się imię moje po całej ziemi (Wj 9, 16).",
      "Tak to lituje się, nad kim chce, i zatwardziałym czyni, kogo chce.",
      "Na to powiesz mi: Dlaczego więc jeszcze czyni wyrzuty? Bo któż może sprzeciwić się woli jego?",
      "Człowiecze, kimże jesteś ty, który chcesz spierać się z Bogiem? Czyż może powiedzieć przedmiot ulepiony temu, który go ulepił: Dlaczego mnie takim uczyniłeś?",
      "Czy nie ma garncarz mocy nad gliną i czy nie może z tej samej gliny ulepić naczyń kosztownych i mało wartościowych?",
      "Jeżeli więc Bóg znosił z wielką cierpliwością naczynia gniewu, przeznaczone na zagładę, aby teraz okazać na nich swój gniew i objawić moc swoją?",
      "I jeżeli na naczyniach zmiłowania, które przeznaczył na chwałę, okazać chce bogactwo chwały swojej?",
      "Na takie to powołał nas, nie tylko z żydów, lecz także z pogan.",
      "W księdze Ozeasza tak mówi: Nazwę swym ludem ten, który nie był moim ludem, i umiłowaną mą, która nie była mą umiłowaną, i litości pełną tę, która nie była doznała litości.",
      "Zamiast złorzeczenia, które ich spotkało: Nie jesteście mym ludem - nazwani będą synami Boga żywego (Oz 2, 23:24; 1, 10).",
      "Izajasz woła nad Izraelem: Choćby liczba synów Izraela była jak piasek nad morzem, to tylko znikomy ostatek zbawion będzie.",
      "Bo Pan spełni słowo swoje, w zupełności i szybko [w sprawiedliwości, tak, szybko je spełni] na ziemi (Iz 10, 22:23).",
      "Podobnie przepowiedział Izajasz: Gdyby nam Pan Zastępów nie pozostawił małej reszty, bylibyśmy się stali jako Sodoma, podobni stalibyśmy się do Gomory (1, 9).",
      "Cóż tedy powiemy? Poganie, którzy nie zabiegali o usprawiedliwienie, dostąpili usprawiedliwienia, i to usprawiedliwienia z wiary.",
      "Izrael zaś, który ubiegał się o prawo wiodące ku usprawiedliwieniu, nie dotarł do tego prawa.",
      "Dlaczego? Bo ubiegał się o nie, nie przez wiarę, lecz tak, jakoby mógł je osiągnąć przez uczynki. Potknął się bowiem o kamień obrazy,",
      "jako jest napisane Stawiam na Syjonie kamień obrazy i skałę ku zgorszeniu, lecz kto weń wierzy, zawstydzon nie będzie (Iz 8, 14; 28, 16)."
    ],
    [
      "Bracia, z całego serca pragnę ich zbawienia i modlę się za nich do Boga.",
      "Daję im świadectwo, że mają żarliwość dla sprawy Bożej, lecz bez należytej roztropności.",
      "Zapoznali usprawiedliwienie, które ma źródło swoje w Bogu; natomiast własne ustanowić chcieli: i nie poddali się usprawiedliwieniu przez Boga.",
      "Celem Zakonu przecież jest Chrystus, on który staje się usprawiedliwieniem dla każdego wierzącego!",
      "Albowiem Mojżesz pisze o usprawiedliwieniu, jakie Zakon dać może: Ten tylko, który wypełni Zakon, znajdzie w nim życie (Kpł 18, 5).",
      "Usprawiedliwienie zaś, które z wiary się wywodzi, powiada: „Nie mów w sercu twoim: Któż wstąpi do nieba? - po to, aby sprowadzić Chrystusa;",
      "lub: Któż zstąpi do otchłani? - aby Chrystusa z martwych wywieść (por. Pwt 30, 12 - 13).",
      "Cóż raczej mówi? Blisko ciebie jest słowo, w ustach twoich i w sercu twoim (Pwt 30, 14); a to jest słowo o wierze, które głosimy.",
      "Jeżeli zatem ustami twymi wyznasz, że Jezus jest Panem, i jeżeli w sercu twym wierzysz, że go Bóg z martwych wskrzesił, zbawion będziesz.",
      "Bo wiara w sercu zrodzona wiedzie do usprawiedliwienia; a wyznanie, które czynią usta, do zbawienia.",
      "Pismo bowiem powiada: Kto weń wierzy, zawstydzon nie będzie (Iz 28, 16).",
      "Istotnie, nie masz różnicy między żydem a poganinem. Jeden jest Pan wszystkich; i rozsiewa swe bogactwa pomiędzy wszystkich, którzy go wzywają,",
      "gdyż każdy, kto wzywa imienia Pańskiego, zbawion będzie (Jl 2, 32).",
      "Lecz jakże wzywać mogą tego, w którego nie uwierzyli? A jak mogą wierzyć w tego, o którym nie słyszeli? I jak słyszeć mogą, jeżeli nikt nie przynosi Dobrej Nowiny?",
      "A któż może nieść tę Nowinę, jeżeli nie jest posłany? Bo napisane jest: Jakże piękne są nogi tych [którzy pokój głoszą], którzy zwiastują szczęsną Nowinę (Iz 52, 7).",
      "Lecz nie wszyscy dali posłuch Dobrej Nowinie. Mówi przecież Izajasz: Panie, któż uwierzył przepowiadaniu naszemu? (53, 1).",
      "A zatem wiara powstaje z przepowiadania, a przepowiadanie dzieje się z rozkazu Chrystusa.",
      "Lecz pytam: Czyż go nie słyszeli? Zapewne. Po wszystkiej ziemi rozszedł się ich głos, aż po krańce ziemi słowo ich (Ps 18, 5).",
      "Więc pytam dalej: Czyż Izrael nie zrozumiał go? Lecz pierwszy Mojżesz mówi: Wzbudzę w was zawiść ku temu, który nie jest ludem, rozdrażnię was przeciwko ludowi bezrozumnemu (Pwt 32, 21).",
      "Izajasz zatem posuwa się aż do tych słów: Kazałem się odnaleźć tym, którzy nie szukali mnie, objawiłem się tym, którzy nie pytali o mnie” (65, 1).",
      "Do Izraela zaś tak mówi: Cały dzień wyciągałem me ręce do ludu niewiernego i krnąbrnego (65, 2)."
    ],
    [
      "Stawiam więc takie pytanie: Czy Bóg odrzucił lud swój? Nie, z Galą pewnością. Przecież i ja jestem Izraelitą, potomkiem Abrahama, z pokolenia Beniamina.",
      "Nie odrzucił Bóg ludu swego, który przedtem wybrał. Nie wiecie, co mówi Pismo w historii Eliasza, gdy ten się uskarża przed Bogiem na Izraela?",
      "Panie, proroków twych pomordowali, ołtarze twe powywracali. Ja sam pozostałem; lecz na moje życie także nastają (1 Krl 19, 10. 14).",
      "I jaką wówczas otrzymuje odpowiedź od Boga? Zostawiłem sobie siedem tysięcy mężów, którzy nie zgięli kolan przed Baalem (1 Krl 19, 18).",
      "Podobnie w obecnym czasie pozostała reszta wybrana przez łaskę.",
      "Jeżeli to stało się przez łaskę, to nie wskutek uczynków. Inaczej łaska nie byłaby już łaską.",
      "Jaki stąd wniosek? Izrael nie osiągnął tego, do czego dążył. Jedynie wybrani dopięli celu. Pozostali zaś pogrążyli się w zatwardziałości.",
      "Tak bowiem jest napisane: Bóg zesłał na nich ducha odurzenia aż po dzień dzisiejszy; oczy, które nie widzą, i uszy, które nie słyszą (Iz 29, 10).",
      "A Dawid powiada: Niechaj stół ich stanie się sidłem i siecią, przyczyną upadku i odpłatą;",
      "niech oczy ich oślepną, aby nie widzieli. Grzbiet ich trzymaj zawsze pochylony (Ps 68, 23 ns.).",
      "A teraz pytam się: Czyż potknęli się po to, aby trwać w upadku? Bynajmniej. A raczej wskutek ich upadku zbawienie przyszło do pogan; a to ma zawiść w nich i wzbudzić.",
      "Jeżeli nawet upadając dali światu bogactwo, a ustając w powołaniu, wzbogacili pogan, ileż więcej dokona ich powrót całkowity!",
      "Oświadczam i wam to, poganie: tak jak w całym tego słowa znaczeniu jestem apostołem pogan, tak też pragnę usługiwanie moje wykonywać chlubnie.",
      "A może takim sposobem pobudzę do zawiści braci moich, a przynajmniej niektórych z nich ocalę.",
      "Bo jeżeli odrzucenie ich siało się dla świata pojednaniem, to czymże będzie powrót ich, jeżeli nie życiem, które umarłym zostaje przywrócone?",
      "Jeżeli pierwociny ciasta chlebowego są święte, to i całe ciasto; jeżeli korzeń jest święty, to i gałęzie.",
      "Jeżeli zaś niektóre gałęzie zostały odcięte, a ty, dziczka oliwna, wszczepiony zostałeś na ich miejsce i korzystasz wspólnie z innymi gałęziami z soków, jakie wydaje korzeń oliwki-nie wynoś się pysznie ponad one gałęzie.",
      "A jeżeli już się chcesz wynosić, to zważ, że nie ty nosisz korzeń, lecz korzeni ciebie.",
      "Odpowiesz na to: Przecież gałęzie po to odcięte zostały, abym ja mógł być wszczepiony.",
      "Słusznie! Wycięte zostały z powodu swej niewiary, a ty silnie stoisz ż powodu wiary. Nie wzbijaj się w pychę, lecz drżyj!",
      "Bo jeżeli Bóg nie przepuścił gałęziom prawdziwym, nie przepuści i tobie.",
      "Wspomnij na dobroć Bożą i na jego srogość: na srogość wobec tych, co upadli, a na dobroć Bożą wobec ciebie, o ile ostoisz się przy tej dobroci; bo inaczej ty także będziesz wycięty.",
      "A co do nich, jeżeli nie będą uparcie trwali w niewierze, na nowo wszczepieni zostaną; bo Bóg mocen jest zaszczepić ich z powrotem.",
      "Bo jeżeli ty, wycięty z dzikiej oliwki, do której przynależałeś wedle przyrodzenia, zaszczepiony zostałeś przeciw przyrodzeniu na szlachetnej oliwce, to ileż łatwiej będą oni zaszczepieni na swej oliwce, do której należą z przyrodzenia!",
      "Nie, nie Chcę, bracia, pozostawić was w nieświadomości co do następującej tajemnicy, abyście nie mieli zbyt wysokiego o sobie mniemania. Zatwardziałość części Izraela trwać będzie tylko tak długo, aż nie wejdą w pełnej liczbie poganie.",
      "A tak zbawiony będzie cały Izrael. Bo napisane jest: Przyjdzie z Syjonu wybawiciel i odwróci bezbożność od Jakuba.",
      "A takim będzie przymierze, które zawrę z nimi odejmę grzechy ich (Iz 59, 20:21).",
      "Co do Ewangelii - nieprzyjaciółmi są, ze względu na was; zaś co do wybraństwa Bożego - są ze względu na ojców przedmiotem umiłowania.",
      "Bo dary łaski Bożej i wybraństwo jego odwołane być nie mogą.",
      "Tak bowiem jak wy niegdyś byliście nieposłuszni Bogu, a obecnie dostąpiliście miłosierdzia wskutek ich nieposłuszeństwa,",
      "podobnie oni dla waszego ułaskawienia obecnie stali się nieposłuszni, aby sami także dostąpili miłosierdzia.",
      "Albowiem Bóg poddał wszystkich ludzi jarzmu nieposłuszeństwa, aby ulitować się nad wszystkimi.",
      "O głębokości bogactw, mądrości i umiejętności Boga! Jak niezbadane są wyroki jego i niepojęte drogi jego.",
      "Któż ogarnia myśl Pana? Kto jest doradcą jego? (Iz 40, 13 ns.)",
      "Kto daje mu pierwej, aby odebrać za to zapłatę?",
      "Z niego i przez niego, i dla niego jest wszystko. Jemu niech będzie chwata na wieki! Amen."
    ],
    [
      "Bracia, upominam was przez miłosierdzie Boże: składajcie ciała wasze jako ofiarę żywą, świętą i przyjemną Bogu; taka jest służba duchowa, którą winniście mu składać.",
      "Niech ten świat nie będzie wam wzorem; przeciwnie, odmieńcie się przez odnowienie ducha, aby umieć rozróżniać, co jest wolą Bożą: co jest dobre, co mu jest miłe i co doskonałe.",
      "Mocą łaski, jaka mi jest dana, powiadam każdemu z was: niech nikt nie ma o sobie wyższego mniemania, niż wypada; niech sądzi o sobie trzeźwo, wedle miary, jaką Bóg każdemu w wierze wyznaczył.",
      "Albowiem jak w jednym ciele mamy wiele członków, a nie wszystkie członki tę samą czynność sprawują,",
      "podobnie wszyscy razem tworzymy jedno ciało w Chrystusie; poszczególni zaś jesteśmy nawzajem dla siebie członkami.",
      "Wedle udzielonej nam łaski posiadamy różne dary: kto posiada dar proroctwa, niech go stosuje zgodnie z wiarą;",
      "kto ma urząd, niech go wykonuje; kto otrzymał dar nauczania, niech naucza;",
      "a kto dar napominania, niech napomina; inny znów rozdaje jałmużnę: niech czyni to w skromności. Kto jest przełożonym, niech wykaże gorliwość. A ten, który spełnia uczynki miłosierdzia, niech czyni to w radosnym usposobieniu.",
      "Miłość wasza niech będzie szczera. Miejcie wstręt do tego, co złe, a złączcie się silnie z dobrem.",
      "Miłujcie się wzajemnie braterską miłością. Okazujcie jeden drugiemu poważanie.",
      "Nie opuszczajcie się w gorliwości; bądźcie żarliwi w duchu i służcie Panu.",
      "Weselcie się w nadziei, w przykrościach bądźcie cierpliwi, a w modlitwie nie ustawajcie.",
      "Spieszcie z pomocą świętym, gdy znajdą się w potrzebie, i okazujcie szczerą gościnność.",
      "Błogosławcie tym, którzy was prześladują; błogosławcie, a nie przeklinajcie!",
      "Weselcie się z wesołymi i płaczcie z płaczącymi.",
      "Żyjcie z sobą w zgodzie. Nie ubiegajcie się o wielkość, lecz to, co pokorne, niech was pociąga. Nie uważajcie siebie samych za mądrych.",
      "Nikomu złem psa zło nie odpłacajcie. Niech myśli i pragnienia wasze skierowane będą ku dobremu [nie tylko przed Bogiem, lecz także] przed wszystkimi ludźmi.",
      "Jeżeli to możliwe, o ile od was zależy, żyjcie z wszystkimi ludźmi w pokoju.",
      "Nie wymierzajcie sami sobie sprawiedliwości, najmilsi, lecz pozostawcie to pomście Bożej; bo napisane jest: Moją jest pomsta, ja wymierzam sprawiedliwość (Pwt 32, 35) mówi Pan.",
      "A raczej jeśli nieprzyjaciel twój głodny jest, daj mu jeść; jeżeli pragnie, daj mu pić. Tak postępując, zgromadzisz węgle żarzące na głowę jego (Prz 25, 21:22).",
      "Nie pozwól zwyciężyć się złu, lecz zwyciężaj zło dobrem."
    ],
    [
      "Każdy niechaj będzie poddany władzom przełożonym. Bo nie masz władzy, która by nie pochodziła od Boga. A tam, gdzie jest jakaś władza, przez Boga została ustanowiona.",
      "Stąd każdy, kto powstaje przeciwko władzy, buntuje się przeciwko porządkowi ustanowionemu przez Boga; a buntownicy sami na siebie ściągną potępienie.",
      "Bo władza nie jest postrachem dla tych, którzy dobrze czynią, lecz dla tych, którzy źle postępują. Jeżeli chcesz uniknąć strachu przed władzą, to czyń dobrze, a znajdziesz uznanie u niej,",
      "bo stoi na służbie u Boga, tobie na pożytek. Lecz jeśli źle postępujesz, lękaj się jej; bo nie na darmo nosi miecz. Jest bowiem sługą Boga i wymierza sprawiedliwą karę temu, który źle czyni.",
      "A więc należy poddawać się jej nie tylko z lęku przed karą, lecz także ze względu na sumienie.",
      "To jest też przyczyną, dla której podatki płacicie; bo ci., którzy piastują władzę, są urzędnikami Boga, a zwłaszcza wszelkie wysiłki ich zmierzają do tego, aby wypełnili swój obowiązek.",
      "Oddawajcie tedy każdemu, co mu się należy: komu podatek, podatek; komu cło, cło; komu poważanie, poważanie; komu cześć, cześć.",
      "Nie bądźcie nikomu nic winni prócz wzajemnej miłości; bo ten, który bliźniego miłuje, wypełnia całe Prawo.",
      "Bo w rzeczy samej przykazania: Nie cudzołóż, nie zabijaj, nie kradnij [nie dawaj fałszywego świadectwa], nie pożądaj i reszta przykazań w tym jednym są zawarte: „Miłuj bliźniego swego jak siebie samego.",
      "Miłość bliźniemu krzywdy nie wyrządza; dlatego jest miłość doskonałym wypełnieniem Prawa.",
      "Tym bardziej macie tak postępować, bo wiecie przecież, w jakich czasach żyjemy. Nadeszła bowiem już godzina, abyście ze snu swego się zbudzili. Bo teraz zbawienie nasze bliższe jest niż wówczas, kiedyśmy wiarę przyjęli.",
      "Noc już posunęła się, a dzień się przybliżył. Odłóżmy więc uczynki ciemności, a przywdziejmy zbroję światłości.",
      "Uczciwie postępujmy, tak jak w jasny dzień: bez ucztowań i pijatyk, bez rozpusty i wyuzdania, bez kłótni i zazdrości.",
      "Raczej przyobleczcie się w Pana Jezusa Chrystusa i nie dogadzajcie zbytnio ciału, żeby nie wzbudzać w nim pożądliwości."
    ],
    [
      "Przyjmujcie z życzliwością tego, który słabszy jest w wierze, a nie wdawajcie się w spory na temat jego zapatrywań.",
      "Jeden przekonany jest, że wolno mu wszystko jeść; a drugi, który jest słabszy, jada tylko jarzyny.",
      "Niechże ten, który jada wszystko, nie gardzi tym, który wstrzymuje się od niektórych potraw; a kto wstrzymuje się od niektórych potraw, niech nie krytykuje tego, który wszystko jada, gdyż Bóg dopuścił go łaskawie do siebie.",
      "Kimże jesteś ty, że odważasz się sądzić cudzego sługę? Czy stoi, czy pada, to sprawa jego pana. Lecz ostoi się, bo Pan mocen jest go podtrzymać.",
      "Jeden robi różnicę między takim dniem a innym, a drugi uważa je wszystkie za równe. Niechże każdy pozostanie przy swoim przekonaniu.",
      "Kto przestrzega pewnych dni, przestrzega ich na chwałę Pana; a kto wszystko jada, jada na cześć Pana, bo dzięki Bogu składa. A kto wstrzymuje się od niektórych pokarmów, wstrzymuje się ze względu na Pana - i on także dzięki Bogu składa.",
      "Istotnie, nikt z nas nie żyje dla siebie i nikt nie umiera dla siebie.",
      "Gdy żyjemy, żyjemy dla Pana; a gdy umieramy, dla Pana umieramy. A zatem w życiu i w śmierci do Pana należymy.",
      "Po to właśnie Chrystus poniósł śmierć i powrócił do życia, aby panowanie swe rozciągnąć na żywych i umarłych.",
      "Dlaczego więc potępiasz brata swego? Albo dlaczego gardzisz swym bratem? Toć wszyscy staniemy przed Bożym trybunałem.",
      "Napisani bowiem Jakom żyw, mówi Pan: Wszelkie kolano ugnie się przede mną, a język wszelki cześć odda Bogu (Iz 45, 23).",
      "Tak to każdy z nas zda sprawę za siebie przed Bogiem.",
      "A zatem przestańmy sądzić jedni drugich. A raczej zwracajcie uwagę na to, aby nie dawać bratu okazji do upadku lub do zgorszenia.",
      "Wiem to i przekonany jestem w Panu Jezusie, że nie ma nic, co by w sobie było nieczyste; jedynie dla tego, który je za nieczyste uważa, jest ta rzecz nieczystą.",
      "Otóż jeżeli brat twój czuje się urażony z powodu jakiegoś pokarmu, już miłość nie kieruje postępowaniem twoim. Nie narażaj swym jedzeniem na zgubę tego, dla którego Chrystus śmierć poniósł.",
      "Nie stawajcie się przyczyną tego, żeby skarb wasz bezczeszczono bluźnierstwami.",
      "Bo królestwo Boże nie polega przecie na jedzeniu i piciu, lecz na sprawiedliwości, pokoju i weselu w Duchu Świętym.",
      "Kto w taki sposób Chrystusowi służy, podoba się Bogu i jest ludziom przyjemny.",
      "Szukajmy zatem tego, co służy pokojowi i wzajemnemu zbudowaniu.",
      "Nie burz dzieła Bożego dla jakiegoś pokarmu. Wszystko jest czyste, to prawda; lecz staje się grzechem dla tego, który przez jedzenie zgorszenie daje.",
      "Lepiej nie jeść mięsa i nie pić wina, i nie czynić niczego, co razi brata twego lub gorszy go i robi go słabym.",
      "Przekonanie, jakie masz, zachowaj dla siebie przed Bogiem. Szczęśliwy, kto nie doznaje wyrzutów sumienia przy tym, co uważa za słuszne.",
      "Lecz ten, który ma wątpliwości, gdy pożywa pokarmy, potępia siebie, bo nie działa z przekonania. Wszystko, co nie wypływa z przekonania, jest grzechem."
    ],
    [
      "My mocniejsi powinniśmy znosić ułomności słabych i nie szukać samolubnie upodobania w samym sobie.",
      "Niech każdy z nas stara się być usłużnym wobec bliźnich, aby się budowali i wzrastali w dobrym.",
      "Bo Chrystus też nie szukał swego pożytku; napisano bowiem: Urągania tych, którzy urągają tobie, spadły na mnie (Ps 68,10).",
      "Otóż wszystko, co ongi napisane zostało, było napisane nam ku nauce mamy z Pisma czerpać cierpliwość i pocieszenie i tak zachować nadzieję.",
      "Niechaj Bóg cierpliwości i pocieszenia udzieli wam jedności we wzajemnym zrozumieniu wedle woli Chrystusa Jezusa.",
      "Wówczas będziecie mogli jednomyślnie ustami wielbić Boga, Ojca Pana naszego Jezusa Chrystusa.",
      "A zatem okazujcie jedni drugim życzliwość, tak jak Chrystus okazał wam życzliwość na chwałę Bożą.",
      "Twierdzę bowiem, że Chrystus [Jezus] dla ujawniania Bożej wiarogodności stał się sługą obrzezania. Tak miały wypełnić się obietnice dane ojcom.",
      "Poganie zaś wielbią Boga z powodu okazanego miłosierdzia - jak napisano: Dlatego chcę cię wysławiać pomiędzy poganami [o Panie] i śpiewać imieniu twojemu (Ps 17, 50).",
      "I dalej mówi Pismo: Weselcie się, poganie, wespół z ludem jego (Port 32, 43).",
      "I dodaje jeszcze: Chwalcie Pana, wszyscy poganie, niech go wielbią wszystkie narody (Ps 116, 1).",
      "Podobnie powiada Izajasz: Nadchodzi potomek Jessego i powstanie, by panować nad poganami. W nim pokładają poganie swą nadzieję (11, 10).",
      "Niechaj Bóg nadziei napełni was przez wiarę wszelką radością i pokojem, abyście byli bogaci w nadzieję przez moc Ducha Świętego.",
      "Bracia moi, mam o was to przekonanie, że jesteście pełni dobroci, że obficie posiadacie wszelkie umiejętności i że potraficie jedni drugim udzielać upomnień.",
      "Mimo to znajdują się w liście moim [bracia] niekiedy śmielsze zdania: chciałem mianowicie przypomnieć wam niektóre sprawy, wedle łaski danej mi przez Boga.",
      "Zadaniem moim jest być sługą Chrystusa Jezusa dla pogan i wypełniać święte posługiwanie około Ewangelii Bożej, ażeby poganie stali się przyjemnym darem ofiarnym, uświęconym przez Ducha Świętego.",
      "Mam więc powód być dumny w Chrystusie Jezusie z mojej działalności dla Boga;",
      "bo nie odważyłbym się mówić o czymkolwiek, czego nie dokonał Chrystus przeze mnie dla nawrócenia pogan, słowem i czynem,",
      "mocą znaków i cudów oraz mocą Ducha Świętego. W ten sposób ukończyłem opowiadanie Ewangelii Chrystusa w całym kręgu, począwszy od Jerozolimy aż po Ilirię.",
      "Przy tym poczytywałem sobie za punkt honoru, żeby nie głosić Ewangelii tam, gdzie imię Chrystusa jest już znane. Bo nie chciałem budować na cudzym fundamencie,",
      "stosując się do słów Pisma: Do których nie doszła wieść o nim, ci zobaczą go; i którzy o nim nie słyszeli, poznają go (Iz 52, 15).",
      "W tym leży przyczyna, która wstrzymywała mnie niejednokrotnie, gdy chciałem udać się do was.",
      "Lecz teraz nie znajduję pola do pracy w tych tu stronach. Natomiast pragnę już od wielu lat udać się do was.",
      "Mam więc nadzieję ujrzeć was w przejeździe, gdy wybiorę się do Hiszpanii; i spodziewam się, że wy właśnie mnie tam wyprawicie. Lecz przedtem chcę choć trochę nacieszyć się waszym widokiem.",
      "Tymczasem jednak wybieram się do Jerozolimy z posługą dla świętych.",
      "Macedonia i Achaja postanowiły bowiem złożyć składkę na korzyść świętych w Jeruzalem, którzy są w potrzebie.",
      "Taką uchwałę powzięły; i w rzeczy samej są ich dłużnikami. Bo jeżeli poganie otrzymali udział w ich duchowych dobrach, to powinni im za to służyć dobrami doczesnymi.",
      "Załatwiwszy tę sprawę i wręczywszy im sumiennie ową składkę, wybiorę się w drogę do Hiszpanii i będę koło was przechodził.",
      "Wiem, że przybędę z obfitością błogosławieństwa Chrystusowego.",
      "Bracia, proszę was w imię Pana naszego Jezusa Chrystusa i przez miłość Ducha [Świętego]: wspierajcie mnie w mojej walce, modląc się za mnie do Boga,",
      "żebym ocalał z rąk niewiernych w Judei i żeby posługa moja dla Jerozolimy została dobrze przyjęta przez świętych.",
      "Wtenczas będę mógł zawitać do was z radością i zażyć, jeżeli Bóg zezwoli, nieco odpoczynku między wami.",
      "Niech Bóg pokoju będzie z wami wszystkimi! Amen."
    ],
    [
      "Polecam wam siostrę naszą Febe, która czyni posługi w gminie w Kenchrach.",
      "Przyjmijcie ją w Panu tak, jak to przystoi świętym. Wspierajcie ją, w czymkolwiek potrzebować będzie waszej pomocy. Sama bowiem pomagała wielu, a także mnie samemu.",
      "Pozdrówcie Pryskę i Akwilę, moich współpracowników w Chrystusie Jezusie.",
      "Za życie moje nadstawili swe głowy, za co wdzięczny im jestem, a ze mną wszystkie gminy pogańskie.",
      "Pozdrówcie także gminę, która w domu się zbiera. Pozdrówcie mojego drogiego Epeneta; on ci jest pierwociną prowincji Azji dla Chrystusa.",
      "Pozdrówcie Marię, która poniosła dla was tyle trudów.",
      "Pozdrówcie Andronika i Junię, rodaków moich i współwięźniów, którzy mają duże poważanie u apostołów i którzy przede mną byli już chrześcijanami.",
      "Pozdrówcie najmilszego mi w Panu Ampliata.",
      "Pozdrówcie naszego pomocnika w Chrystusie, Urbana, oraz drogiego mi Stachysa.",
      "Pozdrówcie Apellesa, który zwycięsko przetrwał próbę dla Chrystusa. Pozdrówcie tych, którzy należą do domu Arystobula.",
      "Pozdrówcie mego rodaka Herodiona.",
      "Pozdrówcie należących do domu Narcyssa, którzy trwają w łączności z Panem. Pozdrówcie Tryfenę i Tryfozę, które wyczerpują się pracą w Panu. Pozdrówcie najmilszą Persydę, która już dużo trudów poniosła w Panu.",
      "Pozdrówcie Rufusa, wybranego w Panu, i matkę jego, która i dla mnie jest matką.",
      "Pozdrówcie Asynkryta, Flegonta, Hermesa, Patrobę, Hermasa i braci, którzy są u nich.",
      "Pozdrówcie Filologa i Julię, Nereusza i siostrę jego oraz Olimpiadę i wszystkich świętych, którzy są u nich.",
      "Pozdrówcie jedni drugich świętym pocałunkiem. Pozdrawiają was wszystkie gminy Chrystusowe.",
      "Proszę was, bracia, strzeżcie się tych, którzy wzniecają spory i zgorszenia sprzeciwiając się nauce, którą otrzymaliście. Strońcie od nich.",
      "Tacy ludzie nie służą Panu naszemu Chrystusowi, lecz własnemu brzuchowi. Słodkimi i pięknie brzmiącymi słowy zwodzą serca ludzi prostodusznych.",
      "Posłuszeństwo wasze znane jest wszystkim; dlatego raduję się wami. Lecz pragnę, abyście byli przemyślni w dobrem, a wobec zła mieli niewinną prostotę.",
      "Bóg pokoju wkrótce zetrze szatana pod stopami waszymi. Łaska Pana naszego Jezusa Chrystusa niech będzie z wami!",
      "Pozdrawia was współpracownik mój Tymoteusz oraz rodacy moi: Lucjusz, Jazon i Sozypater.",
      "Ja, Tercjusz, który ten list pisałem, pozdrawiam was w Panu.",
      "Pozdrawia was Gajus, który jest moim i całej gminy gospodarzem. Pozdrawia was Erast, skarbnik miejski, oraz brat nasz Kwartus.",
      "Łaska Pana naszego Jezusa Chrystusa niechaj będzie z wami wszystkimi. Amen.",
      "Temu, który mocen jest utwierdzić was według mojej Ewangelii, poselstwa o Jezusie Chrystusie; wedle objawienia tajemnicy, przez długie wieki milczeniem otoczonej,",
      "lecz teraz ujawnionej i przez pisma prorocze na rozkaz Boga wiecznego obwieszczonej wszystkim poganom ku przyjęciu z wiarą:",
      "Bogu, jedynie mądremu, niechaj będzie przez Jezusa Chrystusa [cześć i] chwała na wieki wieków! Amen.1"
    ]
  ],
  [
    [
      "Paweł, z woli Bożej powołany na apostoła Jezusa Chrystusa, oraz Sostenes, nasz brat,",
      "do gminy Bożej, znajdującej się w Koryncie; do tych, którzy uświęceni zostali w Jezusie Chrystusie i powołani do świętości, wespół z wszystkimi, którzy wzywają imienia Pana naszego Jezusa Chrystusa na każdym miejscu, u siebie i u nas.",
      "Łaska wam i pokój od Boga, Ojca naszego, i od Pana Jezusa Chrystusa.",
      "Dziękuję nieustannie Bogu mojemu, ze względu na was, za łaskę Bożą, udzieloną wam w Jezusie Chrystusie.",
      "Przez zjednoczenie z nim wzbogaciliście się we wszystko: we wszelki rodzaj mowy i we wszelką wiedzę.",
      "Toć świadectwo o Chrystusie zostało gruntownie utwierdzone wśród was.",
      "Wskutek tego nie brak wam żadnego daru łaski, a wyczekujecie jedynie jeszcze objawienia się Pana naszego Jezusa Chrystusa.",
      "On sprawi, że wytrwacie aż do końca i w dniu [przyjścia] Pana naszego Jezusa Chrystusa staniecie bez zarzutu.",
      "Wierny jest Bóg, który powołał was do ścisłej łączności z Synem swoim Jezusem Chrystusem, Panem naszym.",
      "Zaklinam was, bracia, na imię Pana naszego Jezusa Chrystusa: Odzywajcie się wszyscy w tym samym duchu! Niech nie będzie wśród was rozdwojenia! Żyjcie w harmonii, w jednym duchu i w jednej myśli.",
      "Domownicy Chloe opowiedzieli mi bowiem, bracia drodzy, że powstały między wami niesnaski.",
      "Mianowicie chodzi mi o to, że każdy z was powiada: Ja stoję po stronie Pawła. Ja po stronie Apollosa. Ja po stronie Kefasa; a ja po stronie Chrystusa.",
      "Czyż Chrystus rozdzielony jest? Czyż Paweł został za was ukrzyżowany? Albo czy zostaliście ochrzczeni w imię Pawła?",
      "Dziękuję Bogu, że nikogo z was nie ochrzciłem, z wyjątkiem Kryspusa i Gajusa.",
      "Nikt więc nie może powiedzieć, że otrzymaliście chrzest na moje imię.",
      "Owszem, ochrzciłem jeszcze rodzinę Stefanasa. Lecz poza tym nie pamiętam, abym jeszcze kogoś innego ochrzcił.",
      "Bo Chrystus nie posłał mnie, abym chrzcił, lecz na to, abym opowiadał Ewangelię - i to bez uciekania się do prawideł mądrości, aby krzyż Chrystusowy nie był pozbawiony swej mocy.",
      "Prawda, nauka o krzyżu jest szaleństwem dla tych, którzy idą na zatracenie. Lecz dla tych, którzy dostępują zbawienia, to jest dla nas, jest to moc Boża.",
      "Bo Pismo mówi: Zniszczę mądrość mędrców, a roztropność roztropnych odrzucę (Iz 29, 14).",
      "Gdzież podziewa się więc mędrzec? Gdzie uczony w Piśmie? Gdzie badacz spraw tego świata? Czyż Bóg nie obrócił mądrości tego świata w głupstwo?",
      "Otóż ponieważ świat ze swą mądrością nie umiał poznać Boga w jego Boskiej mądrości, spodobało się Bogu przez głoszenie nauki, którą za szaleństwo mają, zbawiać tych, którzy w nią wierzą.",
      "Żydzi żądają znaków cudownych, a Grecy szukają mądrości.",
      "Lecz my głosimy Chrystusa ukrzyżowanego: zgorszenie dla żydów i głupstwo dla pogan;",
      "lecz dla tych, którzy są powołani, dla żydów i dla pogan - Chrystusa jako moc Bożą i Bożą mądrość.",
      "Bo szaleństwo Boże mędrsze jest od ludzi; i słabość Boża silniejsza jest niż ludzie.",
      "Rozejrzyjcie się tylko, bracia, wśród siebie, wy, którzy jesteście powołani! Nie ma tam wielu mądrych - w rozumieniu tego świata; nie ma wielu możnych ani wielu wysokiego rodu.",
      "Nie, to, co światu wydaje się głupie, wybrał Bóg, aby zawstydzić mędrców. To, co światu wydaje się słabe, wybrał Bóg, aby zawstydzić, co mocne;",
      "to, co światu wydaje się nisko urodzone i pogardy godne, owszem, co za nic ma, wybrał Bóg, aby w nicość obrócić to, co jest:",
      "aby żadne stworzenie nie chełpiło się przed Bogiem.",
      "Dzięki niemu jesteście w łączności z Chrystusem Jezusem. On stał się nam od Boga mądrością, usprawiedliwieniem, uświęceniem i odkupieniem,",
      "aby wedle słów Pisma ten, który chce się chlubić, chlubił się w Panu (Jr 9, 24)."
    ],
    [
      "Bracia, kiedy do was zawitałem, aby oznajmić wam świadectwo Boże, nie przybyłem jako mistrz słowa ani jako mędrzec.",
      "Albowiem postanowiłem sobie nie znać, przebywając wśród was, nic innego, tylko Jezusa Chrystusa, i to ukrzyżowanego.",
      "I tak stanąłem przed wami słaby i zalękniony, i z wielkim drżeniem.",
      "A mowa moja i poselstwo moje nie wyrażały się w przekonywających słowach [ludzkiej] mądrości, lecz w ujawnianiu Ducha i mocy.",
      "Bo wiara nasza nie miała się opierać na mądrości ludzkiej, lecz na Bożej mocy.",
      "A jednak my także głosimy mądrość, lecz tylko dla dojrzałych. Nie jest to jednak mądrość tego świata ani książąt tego świata, przeznaczonych na zgubę.",
      "Głosimy raczej mądrość Bożą, pełną tajemnic i ukrytą, którą Bóg już przed wiekami przeznaczył na chwałę naszą,",
      "a której żaden z książąt tego świata nie pojął. Bo gdyby byli ją pojęli, nie byliby ukrzyżowali Pana chwały.",
      "Nie, tu stosują się słowa Pisma Czego oko nie widziało ani ucho nie słyszało, czego serce ludzkie nigdy nie przeczuwało, to zgotował Bóg dla tych, którzy go miłują (Iz 64, 3).",
      "Lecz nam objawił to Bóg przez Ducha swego. Bo Duch bada wszystko, nawet głębokości Bóstwa.",
      "Który z ludzi wie, co jest w człowieku, jeśli nie duch człowieka, który w nim jest? Podobnie nie zna nikt tego, co w Bogu jest, jeno Duch Boży.",
      "Oto myśmy nie otrzymali ducha tego świata, lecz Ducha, który od Boga pochodzi: aby móc zrozumieć, co Bóg nam w swej łaskawości darował.",
      "A o tym też mówimy, co prawda, nie słowami, jakich mądrość ludzka uczy, lecz słowami, których uczy Duch, dając duchową mową wyraz sprawom Ducha.",
      "Człowiek zmysłowy nie ogarnia tego, co od Ducha Bożego pochodzi, ponieważ głupstwem mu się wydaje. I nawet nie jest w stanie tego rozumieć, bo takie sprawy tylko w Duchu rozsądzać można.",
      "Lecz ten, który duchem żyje, rozsądza wszystko - sam zaś nie podlega żadnemu osądowi.",
      "Bo któż poznał myśl Pańską, by móc go pouczyć? (Iz 40, 13). Lecz my posiadamy zmysł Chrystusowy."
    ],
    [
      "Bracia, ja nie mogłem przemawiać do was jak do ludzi, którzy duchem żyją, lecz jak do ludzi żyjących wedle ciała, jak do nieletnich dzieci w Chrystusie.",
      "Mleko dawałem wam do picia, a nie pokarm stały, bo nie mogliście go jeszcze przyjąć. I teraz jeszcze tego nie potracicie, bo wciąż jeszcze macie ziemskie usposobienie.",
      "Bo jak długo zawiść i kłótnie panują między wami, czyż nie macie jeszcze ziemskiego usposobienia? A postępowanie wasze - czyż nie jest zwykłe i ludzkie?",
      "Bo jeżeli jeden mówi: „Ja stoję po stronie Pawła, a drugi: „Ja po stronie Apollosa - czy nie jesteście wówczas tylko przyziemnymi ludźmi?",
      "Czymże jest Apollos? Czymże jest Paweł? Niczym więcej tylko sługami, którzy przywiedli was do wiary; a każdy działał w ten sposób, jak mu dał Pan.",
      "Ja sadziłem, Apollos polewał; ale Bóg dawał nieustannie wzrost.",
      "Otóż ani ten, co sadzi, ani ten, co polewa, nie ma znaczenia; jedynie ten, który wzrost daje, liczy się, a tym jest Bóg.",
      "Sadzić i polewać to ta sama sprawa: a każdy otrzyma odpowiednią nagrodę stosownie do pracy swojej.",
      "Bo wszyscy jesteśmy pomocnikami Boga; a wy jesteście rolą Bożą, budowlą Bożą.",
      "Wedle łaski, jakiej udzielił mi Bóg, założyłem fundament, jak to robi roztropny budowniczy. A inny na tym fundamencie buduje. Niech każdy jednak baczy na to, jak buduje.",
      "Nikt bowiem nie może kłaść innego fundamentu niż ten, który położony jest, a jest nim Jezus Chrystus.",
      "To zaś, jak ktoś na tym fundamencie buduje: czy złotem, srebrem lub drogocennymi kamieniami, czy też drzewem, sianem lub słomą -",
      "otóż jakość pracy każdego wyjdzie na jaw. Dzień [Pański] to ujawni. Albowiem zjawi się w Sunie ognia; a w ogniu tym wypróbowana zostanie wartość pracy każdego.",
      "Jeżeli czyjaś budowla się ostoi, otrzyma nagrodę.",
      "A czyje dzieło spłonie, ten utraci nagrodę; sam jednak zbawiony będzie; będzie to jednak tak, jak gdyby przeszedł przez ogień.",
      "Czyż nie wiecie, że jesteście świątynią Boga i że Duch Boży w was mieszka?",
      "Jeżeli ktoś niszczy świątynię Boga, tego zniszczy Bóg. Bo świątynia Boga święta jest, a tą świątynią jesteście wy.",
      "Niechaj nikt nie zwodzi samego siebie! Jeżeli komuś z was się zdaje, że posiada mądrość tego świata, niechaj wpierw stanie się głupim. Tak tylko stanie się mądrym.",
      "Bo mądrość tego świata jest głupstwem w oczach Bożych. Czyż nie jest powiedziane w Piśmie: Ja pochwycę mędrców w ich chytrości (Job 5, 12)?",
      "A w innym miejscu: Pan zna myśli mędrców; i wie, że marne są (Ps 93, 11).",
      "Stąd niechaj nikt nie szczyci się człowiekiem.",
      "Wszystko do was należy: Paweł, Apollos i Kefas, świat, życie i śmierć, teraźniejszość i przyszłość: wszystko jest wasze.",
      "Wy zaś należycie do Chrystusa, a Chrystus do Boga."
    ],
    [
      "Niechaj zatem ludzie widzą w nas skromne sługi Chrystusa i szafarzy tajemnic Bożych.",
      "Otóż wszystkim, czego żąda się od szafarza, jest to, aby okazał się wiernym.",
      "Mnie mało na tym zależy, że będę sądzony przez was lub przez inny ludzki trybunał; nawet sam o sobie nie wypowiadam sądu.",
      "Sumienie, co prawda, niczego mi nie wyrzuca; lecz przez to samo nie jestem jeszcze usprawiedliwiony. Sędzią moim jest Pan.",
      "Nie sądźcie więc przedwcześnie, zanim przyjdzie Pan. On wydobędzie na światło to, co ukryte jest w ciemnościach, i wyjawi zamysły serca. A wtenczas otrzyma każdy od Boga zasłużoną pochwałę.",
      "Przykład, który podałem, zastosowałem do siebie i Apollosa, ze względu na was. Macie na naszych osobach nauczyć się tej zasady: Nic ponad to, co jest napisane! Niech nikt nie wywyższa jednego kosztem drugiego.",
      "Bo któż wyróżnia cię? Co posiadasz, czego byś nie był otrzymał? A jeżeli nawet otrzymałeś coś w darze, to dlaczego chlubisz się, jakobyś nie był otrzymał?",
      "Już syci jesteście! Już wzbogaciliście się! Staliście się królami bez naszej pomocy! O, gdybyście to już byli królami, abyśmy również mogli wespół z wami królować!",
      "Mnie się zdaje, że Bóg nas, apostołów, ustawił na ostatnim miejscu, jak ludzi na śmierć poświęconych. Staliśmy się widowiskiem dla świata, dla aniołów i dla ludzi.",
      "Szaleńcami jesteśmy z powodu Chrystusa; wy - mędrcami w Chrystusie. Jesteśmy słabi, a wy mocni. Wy jesteście poważani, my zaś bez czci.",
      "Aż po tę godzinę cierpimy głód i pragnienie, jesteśmy nadzy i sponiewierani; tułamy się",
      "i trudzimy pracą rąk własnych. Przeklinają nas, a my błogosławimy; prześladują nas, a my znosimy to cierpliwie.",
      "Oczerniają nas, a my pocieszamy. Staliśmy się jakoby plugastwem tego świata, niby śmieciem wszystkich, aż do tej chwili.",
      "Nie piszę wam tego, aby was zawstydzić, lecz upomnieć was pragnę, jako dziatki swe najmilsze.",
      "Bo chociażbyście mieli tysiące mistrzów w Chrystusie, to ojców wielu nie macie; a ja stałem się ojcem waszym w Chrystusie Jezusie przez Ewangelię.",
      "Dlatego upominam was: stańcie się mymi naśladowcami [tak jak ja naśladowcą jestem Chrystusa].",
      "Dlatego też posłałem do was Tymoteusza, mego ukochanego i wiernego syna w Panu. On ma przywieść wam na pamięć moje nauki o życiu w Chrystusie [Jezusie], tak jak je głoszę wszędzie, w całym Kościele.",
      "Niektórzy nadęli się pychą przypuszczając, że już nie powrócę do was.",
      "Lecz ja przyjdę wkrótce, jeżeli taka jest wola Pana. A wtedy rad bym poznać nie szumne słowa tych napuszonych, lecz ich moc.",
      "Bo królowanie Boże nie polega na słowach, lecz na mocy.",
      "Cóż wolicie? Mam z rózgą przyjść do was czy też w duchu miłości i łagodności?"
    ],
    [
      "W ogóle słyszy się o nierządzie między wami, i to o takim nierządzie, którego nie spotyka się nawet między poganami: doszło do tego, że któryś z was żyje z żoną ojca swego.",
      "A wy - napuszyliście się jeszcze pychą! I nie pogrążyliście się raczej w smutku, żeby człowieka, który dopuścił się takiej zbrodni, usunąć spośród was!",
      "Bo co do mnie, to choć ciałem nieobecny, lecz obecny duchem, wydałem już wyrok tak, jakobym był obecny, na sprawcę tego występku:",
      "wy i duch mój łączą się w imię Pana Jezusa [Chrystusa],",
      "podając mocą Pana Jezusa tego człowieka szatanowi na zatracenie ciała, aby dusza jego mogła dostąpić zbawienia w dniu Pana Jezusa [Chrystusa].",
      "Nie macie się czym chwalić. Czyż nie wiecie, że odrobina kwasu wszystko ciasto zakwasza?",
      "Oczyśćcie się ze starego kwasu, by móc stać się ciastem nowym; toć jesteście wolni od kwasu. Także nasz baranek wielkanocny, Chrystus, został ofiarowany.",
      "Obchodźmy więc uroczystość świąteczną nie ze starym kwasem, kwasem złości i przewrotności, lecz z chlebem niekwaszonym czystości i prawdy.",
      "Pisząc wam w swym liście, abyście nie utrzymywali stosunków z nieczystymi,",
      "nie miałem oczywiście na myśli nieczystych tego świata w ogólności lub też chciwców, złodziei i bałwochwalców; w takim razie musielibyście wyjść z tego świata.",
      "Nie, pisałem wam, żebyście nie utrzymywali stosunków z tym, który nosząc miano brata, mimo to prowadzi życie nieczyste, jest chciwcem, bałwochwalcą, oszczercą, pijakiem lub złodziejem. Z takim człowiekiem nie powinniście zasiadać do jednego stołu.",
      "Bo czy do mnie należy sądzić tych, którzy są na zewnątrz? Czyż wy nie macie sądzić tych, którzy wewnątrz są?",
      "Tych, którzy są na zewnątrz, sądzić będzie Bóg. Usuńcie tego złego człowieka spomiędzy siebie."
    ],
    [
      "Gdy kto z was ma z drugim sprawę sądową, jakże śmie prowadzić ją przed niesprawiedliwymi zamiast przed świętymi?",
      "Czy nie wiecie, że święci świat sądzić będą? A jeżeli kiedyś zasiąść macie.jako sędziowie nad światem, czyż niegodni jesteście wydawać sąd o sprawach błahych?",
      "Czy nie wiecie, że nawet aniołów sądzić będziemy? O ileż więcej drobne sprawy życia codziennego!",
      "I dla tych drobnych rzeczy dobieracie sobie na sędziów ludzi, których Kościół ma w pogardzie?",
      "To jest wstyd. Więc nie masz między wami człowieka roztropnego, który by mógł być rozjemcą między swymi braćmi?",
      "Zamiast tego prawuje się brat z bratem, i to nawet przed niewiernymi!",
      "W ogóle jest to już oznaką waszego upadku, że macie spory ze sobą. Dlaczego nie znosicie raczej krzywdy? Dlaczego raczej szkody cierpieć nie umiecie?",
      "Lecz nie! Sami krzywdę wyrządzacie i ograbiacie drugich, i to braci!",
      "Czyż nie wiecie, że niesprawiedliwi nie mają udziału w królestwie Bożym? Nie łudźcie się! Nieczyści, bałwochwalcy, cudzołożnicy, zniewieściali, oddani grzechom sodomskim,",
      "złodzieje, chciwcy, pijacy, bluźniercy, oszczercy ani rozbójnicy nie będą uczestniczyć w królowaniu Bożym.",
      "A takimi byliście częściowo. Lecz zostaliście obmyci, zostaliście uświęceni, zostaliście usprawiedliwieni w imię Pana naszego Jezusa Chrystusa i przez Ducha Boga naszego.",
      "Wszystko mi wolno, lecz nie wszystko przynosi pożytek. Wszystko mi wolno, lecz ja nie poddam się czemukolwiek w niewolę.",
      "Pokarm jest dla żołądka, a żołądek dla pokarmu; a g zniszczy jedno i drugie. Lecz ciało nie jest dla nieczystości, ale jest dla Pana, a Pan dla ciała.",
      "A Bóg, który z martwych wskrzesił Pana, wskrzesi i nas z martwych przez moc swoją.",
      "Czyż nie wiecie, że ciała wasze są członkami Chrystusowymi? Czyż wolno mi wziąć członki Chrystusa i uczynić z nich członki nierządnicy? Przenigdy!",
      "Czyż nie wiecie, że ten, który oddaje się nierządnicy, staje się z nią jednym ciałem? Bo powiedziane jest: Ci dwoje staną się jednym ciałem (Rdz 2, 24J.",
      "Przeciwnie, ten, który oddaje się Panu, staje się z nim jednym duchem.",
      "Uciekajcie przed nieczystością! Wszelki inny grzech, jakiego się człowiek dopuszcza, pozostaje poza jego ciałem; lecz nieczysty grzeszy przeciwko własnemu ciału.",
      "Czyż nie wiecie, że ciało wasze jest świątynią Ducha Świętego, który w was mieszka? Otrzymaliście go od Boga - i nie należycie już do siebie samych.",
      "Wykupieni jesteście za wielką cenę. Dlatego uwielbiajcie Boga [i noście go] w ciele waszym."
    ],
    [
      "Przechodzę do zapytań, które stawialiście mi w liście swoim. Dobrze jest dla mężczyzny, jeżeli nie zbliża się do niewiasty.",
      "Jednak ze względu na niebezpieczeństwo nieczystości niech każdy mężczyzna ma swoją żonę i każda niewiasta swego męża.",
      "Niech mąż oddaje powinność żonie i tak samo żona mężowi.",
      "Żona nie może do woli rozporządzać własnym ciałem, bo ono należy do męża; podobnie i mąż nie może do woli rozporządzać własnym ciałem, bo ono należy do żony.",
      "Nie uchylajcie się jedno od drugiego, chyba za obopólną zgodą, na jakiś czas, aby oddać się modlitwie; potem podejmujcie znów wspólne życie z obawy, aby szatan, wykorzystując waszą niewstrzemięźliwość, nie wiódł was na pokuszenie.",
      "To, co powiedziałem, jest przyzwoleniem, nie rozkazem.",
      "Chciałbym raczej, żeby wszyscy ludzie byli jak ja. Lecz każdy otrzymuje od Boga własny dar, jeden tak, a drugi inaczej.",
      "Tym, którzy nie wstąpili w związki małżeńskie, oraz tym, co owdowieli, mówię: dobrze zrobią, jeżeli pozostaną tak jak ja.",
      "Lecz jeżeli nie umieją żyć we wstrzemięźliwości, niech zawrą małżeństwo, bo lepiej jest zawrzeć małżeństwo niż gorzeć.",
      "Tym zaś, którzy są już związani węzłem małżeńskim, przykazuję nie ja, lecz Pan: niech żona nie rozłącza się z mężem.",
      "Na wypadek zaś rozłączenia nie wolno zawierać jej innego związku; albo niech się ze swym mężem pojedna. Tak samo nie wolno mężowi opuszczać żony.",
      "Co do innych, to rozporządzam ja, a nie Pan: jeżeli brat ma żonę niewierzącą, która zechce z nim współżyć, niechaj jej nie opuszcza.",
      "Jeżeli niewiasta [wierząca] ma męża niewierzącego, który zechce z nią współżyć, niechaj go nie opuszcza.",
      "Bo mąż niewierzący uświęcony jest przez żonę, a żona niewierząca zostaje uświęcona przez brata. Gdyby rzecz miała się inaczej, dzieci wasze byłyby nieczyste, a tymczasem są świętymi.",
      "Lecz jeżeliby strona niewierząca chciała rozwieść się, niechaj się rozwodzi, w takim wypadku ani brat, ani siostra nie są związani, bo Bóg powołał was do pokoju.",
      "Bo skądże wiesz, żono, że potrafiłabyś zbawić swego męża? I skąd wiesz, mężu, że potrafiłbyś zbawić swą żonę?",
      "Zresztą niech każdy żyje w tym stanie, który mu Pan przydzielił, w którym zastało go powołanie Boże. Tak rozporządzam we wszystkich gminach.",
      "Jeżeli ktoś powołany został będąc obrzezany, niech się z tym nie kryje. Jeżeli ktoś powołany został nie będąc obrzezany, niech się nie obrzezuje.",
      "Nie jest ważne, czy ktoś jest obrzezany, czy nieobrzezany, a jedynie zależy na zachowaniu przykazań Bożych.",
      "Niechaj każdy trwa w tym stanie, w którym powołanie go zastało.",
      "Jeżeli powołany zostałeś jako niewolnik, nie trap się tym! Gdybyś nawet mógł odzyskać wolność, pozostań rym chętniej w dotychczasowym stanie.",
      "Bo kto otrzymał powołanie w Panu jako niewolnik, jest wyzwoleńcem Pana, tak jak ten, który otrzymał powołanie jako człowiek wolny, jest niewolnikiem Chrystusa.",
      "Wykupieni jesteście za zbyt dużą cenę. Nie stawajcie się niewolnikami ludzi.",
      "Bracia, niech każdy trwa przed Bogiem w tym stanie, w którym zastało go powołanie.",
      "Co się tyczy dziewic, to nie mam rozkazania od Pana. Lecz podaję moje zapatrywanie, jako człowiek, który z miłosierdzia Pańskiego zasługuje na zaufanie.",
      "Wobec obecnych trudności uważam to za dobre; tak, dobrze jest dla człowieka, aby trwał w tym stanie.",
      "Jesteś związany z żoną: nie szukaj zerwania. Jesteś wolny: nie szukaj żony.",
      "Jeżeli jednak zawrzesz związek małżeński, nie popełniasz grzechu; i jeżeli dziewica wyjdzie za mąż, nie popełnia przez to grzechu. Lecz tacy doznają utrapień na ziemi; a ja chciałbym wam tego oszczędzić.",
      "Bracia, tyle chcę powiedzieć: czas krótki jest. Dlatego winni ci, którzy żony mają, tak żyć, jakoby ich nie mieli;",
      "ci, którzy płaczą, jakoby nie płakali; ci, którzy się weselą, jakoby się nie weselili; ci którzy kupują, jakoby nic nie posiadali;",
      "ci, którzy używają tego świata, jakoby go nie używali, gdyż postać tego świata przemija.",
      "Otóż chciałbym, abyście bez trosk byli. Kto nie ma żony, troszczy się o sprawy Pana, jak by mógł spodobać się Panu.",
      "Lecz żonaty człowiek troszczy się o sprawy tego świata, jak by mógł żonie się przypodobać;",
      "a myśli i serce jego są podzielone. Podobnie niewiasta niezamężna i panna troszczą się o sprawy Pana: pragną być święte na ciele i na duszy. Zamężna zaś troszczy się o sprawy tego świata, jak by przypodobać się mężowi.",
      "Te rzeczy mówię dla większego dobra waszego, a nie po to, aby sidła na was zarzucić; żebyście należycie i bez przeszkody trwali przy Panu.",
      "Jeżeli jednak ktoś jest zdania, że nie postępuje uczciwie wobec swojej córki dozwalając, że przekwita jej młodość - i że jest jego obowiązkiem tak postąpić, niech czyni, co uważa; w tym nie ma grzechu: niech się pobiorą.",
      "Kto zaś obstaje przy swej zasadzie i nie jest pod żadnym przymusem, lecz wolą swą swobodnie rozporządzać może, a powziął w sercu postanowienie zachować swą córkę w dziewictwie - dobrze czyni.",
      "A więc kto wydaje za mąż swą córkę, dobrze czyni; a kto jej nie wydaje, czyni lepiej.",
      "Żona związana jest z mężem tak długo, jak mąż żyje. Jeżeli mąż umrze, wolna jest i może wyjść, za kogo zechce, byle w Panu.",
      "Lecz szczęśliwsza będzie, jeżeli pozostanie taka, jak jest. Taka jest moja rada. A sądzę, że ja także mam Ducha Bożego."
    ],
    [
      "A teraz co dotyczy mięsa ofiarowanego bożkom, to nie ulega wątpliwości, że wszyscy posiadamy wiedzę. Owszem, lecz wiedza nadyma; miłość zaś buduje.",
      "Jeżeli komuś się wydaje, że coś wie, to nie doszedł jeszcze do zrozumienia, jak wiedzieć wypada.",
      "Lecz kto Boga miłuje, ten jest uznany przez niego.",
      "A więc co się tyczy spożywania mięsa ofiarowanego bałwanom, to wiemy, że bałwany nie mają w świecie rzeczywistego istnienia i że nie ma innego Boga, jak tylko Bóg jedyny.",
      "Bo chociaż tak zwani bogowie są w niebie lub na ziemi - i rzeczywiście jest wielu bogów i wielu panów,",
      "to dla nas istnieje tylko jeden Bóg: Ojciec, od którego pochodzi wszystko i do którego dążymy; i jeden Pan, Jezus Chrystus, przez którego wszystko istnieje i przez którego my także istnienie mamy.",
      "Lecz nie wszyscy posiadają tę Wiedzę, i niektórzy, wskutek długoletniego przyzwyczajenia do służby bałwanom, spożywają to mięso jako pochodzące z ołtarzy bożków, a sumienie ich kala się, będąc jeszcze słabe.",
      "Zapewne, pokarm nie przysporzy nam w oczach Bożych wartości. Ani szkody nie poniesiemy nie jedząc, ani jedząc nie otrzymamy nagrody.",
      "Lecz miejcie baczenie, żeby taka wolność wasza nie stała się kamieniem obrazy dla słabszych.",
      "Bo jeżeli ciebie, który posiadasz wiedzę, zobaczy ktoś siedzącego przy stole biesiadnym w świątyni pogańskiej, czyż to nie skłoni go, mimo że ma sumienie słabe, do jedzenia mięsa ofiarowanego bałwanom?",
      "W ten sposób przyczyni się twoja wiedza do zguby brata twego, dla którego umarł Chrystus.",
      "Jeżeli zaś w ten sposób przeciw swym braciom grzeszycie i ranicie ich słabe sumienie, grzeszycie przeciwko Chrystusowi.",
      "A zatem jeżeli pokarm jakiś ma stać się dla brata mego sposobnością do zgorszenia, to nie będę jadł mięsa, pókim żyw, aby nie zgorszyć brata mego."
    ],
    [
      "Czyż nie jestem wolny? Nie jestem apostołem? Czy nie widziałem Pana naszego Jezusa [Chrystusa]? Czyż nie jesteście dziełem moim w Panu?",
      "Choć dla innych nie byłbym apostołem, dla was przynajmniej nim jestem. Wy bowiem jesteście pieczęcią na mój urząd apostolski w Panu.",
      "Oto moja odpowiedź dla tych, którzy mi przyganiają.",
      "Czyż nie mamy prawa żądać, aby nam dano jeść i pić?",
      "Czy nie mamy prawa zabierać ze sobą chrześcijańskiej niewiasty, tak jak to czynią inni apostołowie, bracia Pana i Kefas?",
      "Albo czy tylko ja i Barnaba nie mamy prawa zwalniać się od pracy ręcznej?",
      "Któż własnym kosztem pełni kiedykolwiek służbę żołnierską? Kto sadzi winnicę, a nie spożywa jej owocu? Kto pasie trzodę, a nie pożywa mleka od trzody?",
      "Czyż jest to może czysto ludzkie rozumowanie? Czy Prawo nie mówi tego samego?",
      "W Prawie Mojżesza jest napisane: Wołu młócącemu gęby nie zawiążesz (Pwt 25, 4). Czy te słowa wypowiada Bóg tylko ze względu na woły?",
      "A może raczej ze względu na nas? Owszem, ze względu na nas jest to napisane. Kto orze, ma orać w nadziei; podobnie kto młóci, ma młócić w nadziei, że otrzyma część swoją.",
      "Jeżeliśmy u was dobra duchowe posiali, to czy jest w tym coś wielkiego, jeżeli uczestniczymy w waszych plonach doczesnych?",
      "Jeżeli inni mają do was prawo, czyż nie daleko więcej my? Lecz nie korzystaliśmy z tego prawa, a raczej wszystko dźwigamy na własnych barkach, żeby tylko nie stwarzać przeszkód dla Ewangelii Chrystusowej.",
      "Czyż nie wiecie, że ci, którzy pełnią służbę w świątyni, żywią się z darów ofiarowanych w świątyni? Że ci, którzy ołtarzowi służą, udział mają w tym, co się na ołtarzu składa?",
      "Podobnie postanowił też Pan, żeby ci, którzy Ewangelię głoszą, z Ewangelii żyli.",
      "Lecz ja nie robiłem z tych wszystkich praw żadnego użytku. A jeżeli teraz o tym piszę, to nie po to, aby odtąd te zasady stosowano do mnie. Wolę raczej umrzeć niż...; nikt nie odbierze mi tego tytułu do chluby!",
      "Bo jeżeli głoszę Ewangelię, to nie wyrasta stąd dla mnie żadna chluba. Jest to obowiązek, który na mnie ciąży. Biada mi, gdybym nie głosił Ewangelii!",
      "Gdybym to czynił z własnej chęci, mógłbym domagać się zapłaty. Lecz jeżeli to czynię z rozkazu, to spełniam jedynie urząd włodarza.",
      "Więc za cóż mogę sobie zdobyć nagrodę? Za to, że głosząc Ewangelię chcę czynić to bez zapłaty i że nie skorzystam z mych praw jako głosiciel Ewangelii.",
      "Będąc wolnym wobec wszystkich, stałem się jednak sługą wszystkich, aby pozyskać jak najwięcej dusz.",
      "Stałem się żydem dla żydów, aby pozyskać żydów. Dla tych, którzy są pod Prawem, jakobym był pod Prawem - ja, który nie jestem pod Prawem - aby pozyskać tych, którzy są pod Prawem.",
      "Dla tych, którzy żyją bez Prawa, stałem się jak ten, który bez Prawa żyje - chociaż nie jestem wolny wobec Prawa Bożego, lecz związany Prawem Chrystusowym - aby pozyskać żyjących bez Prawa.",
      "Dla słabych stałem się słabym, aby pozyskać słabych. Dla wszystkich stałem się wszystkim, aby zbawić przynajmniej niektórych.",
      "A wszystko to czynię dla Ewangelii, abym ja także stał się jej uczestnikiem.",
      "Nie wiecie, Że przy biegach na stadionie biegną wszyscy, lecz jeden tylko odnosi nagrodę? Biegnijcie więc tak, abyście ją otrzymali!",
      "Kto idzie w zawody, stosuje wobec siebie surową wstrzemięźliwość; oni czynią to, aby uzyskać wieniec skazitelny, my zaś - nieskazitelny.",
      "Tak też i ja biegnę, lecz nie na oślep; tak i ja walczę na pięści, lecz nie uderzam w próżnię.",
      "Raczej umartwiam swe ciało i podbijam je w niewolę z obawy, abym spełniwszy swe posłowanie wobec innych, sam nie został odrzucony."
    ],
    [
      "Chciałbym, abyście dobrze pamiętali o tym, bracia: ojcowie nasi byli wszyscy pod obłokiem, wszyscy przeszli przez morze",
      "i wszyscy ochrzczeni zostali w obłoku i w morzu na Mojżesza;",
      "wszyscy też spożywali ten sam pokarm duchowy",
      "i wszyscy pili ten sam napój duchowy. Pili mianowicie ze skały duchowej, która im towarzyszyła; a skała ta był to Chrystus.",
      "A jednak nie miał Bóg upodobania w wielu z nich; zwłoki ich zasłały pustynię. Wszystko to stało się nam ku przestrodze.",
      "Nie mamy pożądać złego, jak oni pożądali.",
      "Nie stawajcie się bałwochwalcami, jak niektórzy z nich, o których mówi Pismo: Rozsiadł się lud, by jeść i pić, po czym powstali, aby tańczyć (Wj 32, 6).",
      "Nie dopuszczajmy się nieczystości, jak niektórzy z nich uczynili, a w jednym dniu padło ich dwadzieścia trzy tysiące.",
      "Nie kuśmy Pana, jak niektórzy z nich uczynili - i poginęli przez węże.",
      "I nie szemrajcie, jak uczynili niektórzy z nich - i poginęli rażeni przez anioła śmierci.",
      "Wszystko, co ich spotkało, ma stanowić przykład, spisany dla naszego pouczenia, dla nas, którzy docieramy do końca wieków.",
      "Niech więc ten, któremu się zdaje, że stoi, baczy, aby nie upaść.",
      "Dotąd nie doznaliście jeszcze pokusy, która przekraczałaby siły ludzkie. A Bóg jest wierny; nie dozwoli, żebyście byli kuszeni ponad swe siły, lecz dopuszczając na was pokusę, ukaże zarazem wyjście z niej, tak że potraficie ją pokonać.",
      "Dlatego, drodzy mol, unikajcie bałwochwalstwa.",
      "Odwołuję się do waszego rozsądku, osądźcie sami, co wam mówię.",
      "Czy kielich błogosławieństwa, nad którym wypowiadamy słowa błogosławieństwa, nie jest uczestnictwem we krwi Chrystusowej? Czy chleb, który łamiemy, nie jest uczestnictwem w ciele Chrystusowym?",
      "Ponieważ istnieje tylko jeden chleb, więc i my wszyscy tworzymy jedno ciało, bo wszyscy udział mamy w tym jednym chlebie.",
      "Spójrzcie na ziemskiego Izraela! Czyż ci, którzy spożywają ofiary, nie są w łączności z ołtarzem?",
      "Co zamierzam przez to powiedzieć? Czy może, że mięso ofiarowane bożkom czymś jest? Lub że bałwan istnieje rzeczywiście?",
      "Nie! Lecz że ofiary, które składają poganie, składają demonom, a nie Bogu. A ja nie chcę, abyście nawiązywali łączność ze złymi duchami.",
      "Nie możecie pić równocześnie kielicha Pańskiego i kielicha demonów. Nie możecie zasiadać przy stole Pańskim i przy stole demonów.",
      "Czyż chcielibyście wyzywać gniew Pański? Czyż jesteśmy mocniejsi od niego?",
      "Wszystko mi wolno, lecz nie wszystko przynosi pożytek. Wszystko mi wolno, lecz nie wszystko służy ku zbudowaniu.",
      "Niech nikt nie szuka własnej korzyści, lecz korzyści bliźniego.",
      "Wszystko, co sprzedają, jedzcie nie robiąc badań wypływających z wątpliwości sumienia,",
      "bo do Pana należy ziemia i wszystko, co zawiera (Ps 23, 1).",
      "Jeżeli niewierny was zaprasza i zgodzicie się pójść, jedzcie wszystko, co wam podadzą, nie badając ze względu na wątpliwości sumienia.",
      "Lecz jeżeli powie wam ktoś: To tu jest mięso z ofiary bałwochwalczej, wówczas nie jedzcie przez wzgląd na tego, który was ostrzegł, i przez wzgląd na sumienie.",
      "A to nie własne sumienie, lecz sumienie tego drugiego: po cóż mam swoją wolność poddawać pod osąd cudzego sumienia?",
      "Jeżeli coś spożywam dzięki czyniąc, to dlaczego rzecz, za którą dzięki składam, miałaby być przedmiotem potwarzy?",
      "Czy tedy jecie, czy pijecie, czy co innego czynicie, czyńcie wszystko na chwałę Bożą.",
      "Nie dawajcie zgorszenia - ani żydom, ani poganom, ani Kościołowi Bożemu.",
      "Postępujcie tak jak ja: staram się dogodzić każdemu we wszystkim, nie szukając własnej korzyści, lecz korzyści wielu, aby osiągnęli zbawienie."
    ],
    [
      "Idźcie za moim przykładem, tak jak i ja idę za przykładem Chrystusa.",
      "Jest godne pochwały [bracia], że pamiętacie na mnie we wszystkich sprawach i że zachowujecie przepisy tak, jak ja je wam podałem.",
      "A pragnę, abyście to dokładnie wiedzieli: głową dla każdego mężczyzny jest Chrystus, głową dla niewiasty jest mężczyzna; głową dla Chrystusa jest Bóg.",
      "Każdy mężczyzna, który z nakrytą głową modli się lub prorokuje, hańbi swą głowę.",
      "Każda niewiasta, która z nie nakrytą głową modli się lub prorokuje, hańbi swą głowę. Jest to zupełnie to samo, jak gdyby ostrzyżona była.",
      "Jeżeli niewiasta nie nakłada welonu, to niechaj każe sobie także ostrzyc włosy. A jeżeli jest wstydem dla niewiasty być ostrzyżoną lub ogoloną, niech nakłada welon.",
      "Mężczyzna nie ma nakrywać głowy, ponieważ jest obrazem Boga i jego odblaskiem, a niewiasta jest odblaskiem mężczyzny.",
      "Bo mężczyzna nie pochodzi od niewiasty, lecz niewiasta od mężczyzny.",
      "I nie dla niewiasty został mężczyzna stworzony, lecz niewiasta dla mężczyzny.",
      "Dlatego winna niewiasta nosić na głowie zasłonę jako znak, że poddana jest władzy - ze względu na aniołów.",
      "Zresztą w Panu ani niewiasta nie jest niezależna od mężczyzny, ani mężczyzna nie jest niezależny od niewiasty.",
      "Bo tak jak niewiasta pochodzi od mężczyzny, tak znów mężczyzna rodzi się z niewiasty, a wszystko pochodzi od Boga.",
      "Osądźcie sami. Czy przystoi niewieście z nie nakrytą głową modlić się do Boga?",
      "Czy sama natura nie uczy was, że wstydem dla mężczyzny jest nosić długie włosy,",
      "podczas gdy ozdobą dla niewiasty jest nosić długie włosy? Bo włosy zostały jej dane jako welon.",
      "Jeżeli jednak komuś się wydaje, że może dalej upierać się przy swoim - takiego zwyczaju nie znamy i nie uznają go też inne gminy Boże.",
      "Teraz przechodzę do następnego rozporządzenia. Nie mogę was pochwalić za to, że zebrania wasze nie czynią was lepszymi, a przeciwnie - gorszymi.",
      "Najpierw dowiaduję się, ze na waszych zebraniach religijnych tworzą się partie wśród was; częściowo, owszem, wierzę temu.",
      "Bo nawet sekty muszą powstać między wami, ażeby się okazało, którzy z was są wypróbowani w cnocie.",
      "Więc uczty na waszych wspólnych zebraniach przestają być wieczerzą Pańską.",
      "Bo każdy, zasiadając do stołu, zabiera się do spożywania własnych potraw - i jeden jest głodny, a drugi podpił sobie.",
      "Czyż nie macie domów, aby tam jeść i pić? Lub czy chcecie okazać pogardę gminie' Bożej i zawstydzić ubogich? Cóż wam powiedzieć? Czy mam was pochwalić? Za to pochwalić was nie mogę.",
      "Albowiem ja otrzymałem od Pana to, co ze swej strony wam przekazałem: iż Pan Jezus tej nocy, której został zdradzony, wziął chleb,",
      "a dzięki uczyniwszy łamał go i rzekł: To jest ciało moje, za was wydane. To czyńcie na moją pamiątkę.",
      "Podobnie wziął kielich po wieczerzy i rzekł: „Ten kielich jest Nowym Przymierzem we krwi mojej: to czyńcie, ilekroć pić będziecie, na moją pamiątkę.",
      "Bo ilekroć spożywacie ten chleb i pijecie z tego kielicha, śmierć Pańską zwiastujecie, dopóki nie przyjdzie.",
      "Kto zatem spożywa ten chleb lub pije kielich Pański niegodnie, zaciąga winę wobec ciała i krwi Pańskiej.",
      "Niechaj tedy bada człowiek samego siebie i niech tak spożywa z chleba tego i pije z tego kielicha.",
      "Kto bowiem spożywa i pije [niegodnie], nie rozróżniając ciała [Pańskiego], ten je i pije dla siebie wyrok potępiający.",
      "Dlatego między wami jest tak wielu słabych i chorych, a dużo pomarło.",
      "Gdybyśmy badali samych siebie, nie bylibyśmy sądzeni.",
      "Lecz te kary, które Pan na nas zsyła, są ostrzeżeniem, abyśmy nie zostali potępieni razem ze światem.",
      "A zatem, bracia moi, gdy zbieracie się na ucztę, czekajcie jedni na drugich.",
      "Jeśli kto jest głodny, niechaj w domu się naje - żebyście przez swe zebrania nie ściągali kary na siebie. Resztę spraw zarządzę, gdy przybędę."
    ],
    [
      "Pragnę, bracia, abyście należycie zdawali sobie sprawę z darów Ducha.",
      "Wiecie o tym, jak to w waszej pogańskiej przeszłości bywaliście ku niemym bałwanom po prostu siłą popychani.",
      "Dlatego oświadczam wam: Nikt, mówiąc pod wpływem Ducha Bożego, nie może powiedzieć: Niech Jezus będzie przeklęty - i tylko pod wpływem Ducha Bożego można rzec: Jezus jest Bogiem.",
      "Istnieje różnorodność darów łaski, lecz jeden i ten sam Duch;",
      "różnorodność urzędów, lecz jeden Pan;",
      "istnieją różne sposoby działania, lecz Bóg, który wszystko we wszystkich sprawia, jest ten sam. Duch objawia się każdemu ku ogólnemu pożytkowi.",
      "Jednemu bywa dany przez Ducha dar mądrości,",
      "innemu zaś dar umiejętności wedle tego samego Ducha;",
      "innemu znów dar wiary przez tegoż Ducha, a innemu dar uzdrawiania przez tego jedynego Ducha;",
      "temu dar czynienia cudów, drugiemu dar proroctwa, trzeciemu rozróżnianie duchów; jeszcze innemu dar języków, owemu dar wykładania języków.",
      "Lecz to wszystko działa jeden i ten sam Duch, rozdzielając swe dary każdemu poszczególnie, tak jak chce.",
      "Bo tak jak Ciało jest jedno, chociaż posiada dużo członków, i tak jak wszystkie członki ciała, choć jest ich wiele, tworzą tylko jedno ciało, podobnie rzecz się ma z Chrystusem.",
      "Bo rzeczywiście wszyscy zostaliśmy ochrzczeni w jednym Duchu, by utworzyć jedno ciało: Żydzi czy Grecy, niewolnicy czy ludzie wolni; wszyscy przepojeni jesteśmy jednym Duchem.",
      "Ciała też nie stanowi jeden członek, lecz wiele.",
      "Gdyby noga rzekła: Nie jestem ręką, więc nie należę do ciała! - czyż dlatego nie należy do ciała?",
      "A gdyby rzekło ucho: Nie jestem okiem, więc nie należę do ciała! - czyż dlatego nie należy do ciała?",
      "Gdyby całe ciało było okiem, gdzie podziałby się słuch? Gdyby całe słuchem było, gdzież byłoby powonienie?",
      "Tymczasem umieścił Bóg każdy członek w ciele tak, jak zechciał.",
      "Gdyby całość była tylko jednym członkiem, to gdzie byłoby ciało?",
      "A tak, choć wiele jest członków, ale ciało jest jedno.",
      "Nie może oko powiedzieć do ręki: Nie potrzebuję ciebie; ani głowa do nóg: Nie potrzebuję was.",
      "Wręcz przeciwnie, te członki ciała, które uważane są za słabsze, szczególnie są potrzebne;",
      "a tym, które mamy za mniej szlachetne, okazujemy szczególny szacunek; i obchodzimy się szczególnie przyzwoicie z tymi, które za mniej przyzwoite uchodzą, podczas gdy przyzwoite tego nie potrzebują.",
      "Bóg tak ciało urządził i dał więcej czci członkom poślednim,",
      "aby nie było nieporządku w ciele, lecz aby członki okazywały sobie pomoc wzajemną.",
      "Gdy jeden członek cierpi, wszystkie inne członki wespół z nim cierpią; gdy jeden członek czci doznaje, wszystkie inne członki wespół z nim się radują.",
      "Otóż wy jesteście ciałem Chrystusa, a każdy poszczególnie jest jednym z jego członków.",
      "Bóg zaś ustanowił w Kościele jednych w pierwszym rzędzie apostołami, drugich prorokami, na trzecim miejscu nauczycielami...; potem idą cuda, uzdrowienia chorych, posługiwanie, rządzenie, mówienie różnymi językami [i wykładanie języków].",
      "Czyż wszyscy są apostołami? Wszyscy prorokami? Wszyscy nauczycielami? Czy wszyscy czynią cuda?",
      "Czyż wszyscy posiadają dar uzdrawiania? Czy wszyscy mówią językami? Czyż wszyscy posiadają dar wykładania?",
      "Pożądajcie wyższych darów duchowych. Lecz ja ukażę wam drogę o wiele szczytniejszą."
    ],
    [
      "Choćbym mówił językami ludzi i aniołów, a miłości bym nie miał, byłbym jedynie spiżem dźwięczącym lub cymbałem brzmiącym.",
      "I chociażbym miał dar proroctwa i znał wszystkie tajemnice i umiejętność wszelką, i choćbym miał wszystką wiarę, tak iżbym góry przenosił, a miłości bym nie miał: niczym jestem.",
      "I choćbym rozdał całą majętność moją [ubogim], i choćbym ciało moje płomieniom wydał, a miłości bym nie miał, na nic mi się nie przyda.",
      "Miłość cierpliwa jest, dobra jest; miłość nie zna zawiści, nie przechwala się, pychą się nie unosi,",
      "dobrych nie narusza obyczajów, nie szuka własnej korzyści, gniewem się nie unosi, uraz nie pamięta.",
      "Nie raduje się z nieprawości, lecz cieszy się z triumfu prawdy.",
      "Wszystko znosi w milczeniu, wszystkiemu wierzy, zawsze jest ufna, wszystko przetrwa.",
      "Miłość nigdy się nie kończy; proroctwa? - moc swą utracą; języki? - ustaną; wiedza? - przeminie.",
      "Bo niedoskonała jest wiedza nasza i niedoskonale nasze prorokowanie.",
      "A gdy nadejdzie, co doskonałe - co niedoskonałe, zaniknie.",
      "Gdy byłem dziecięciem, mówiłem jak dziecię, myślałem jak dziecię, rozumowałem jak dziecię. Gdy mężem się stałem, wyzbyłem się tego, co było dziecięce.",
      "Teraz widzimy przez zwierciadło, w zagadce widzimy; lecz kiedyś - twarzą w twarz. Teraz niedoskonale poznaję lecz potem poznam tak, jak sam jestem poznany.",
      "Teraz trwają: wiara, nadzieja, miłość; tych troje. A z tych największa jest miłość."
    ],
    [
      "Ubiegajcie się o miłość, lecz starajcie się też o dary Ducha, a szczególnie o dar prorokowania.",
      "Bo ten, który językami mówi, nie mówi do ludzi, lecz do Boga: nikt go nie rozumie; w duchu mówi rzeczy tajemne.",
      "A ten, co prorokuje, mówi do ludzi: buduje ich, upomina, pociesza.",
      "Kto językami mówi, buduje samego siebie; a ten, co prorokuje, gminę [Bożą] buduje.",
      "Chciałbym, abyście wszyscy mówili językami, lecz dużo więcej, abyście potrafili prorokować. Bo ten, co prorokuje, wyżej stoi od tego, który językami mówi - chyba że je tłumaczy, aby gmina brała stąd zbudowanie.",
      "A teraz, bracia, przypuśćmy, że przychodzę do was i mówię do was językami; jaką korzyść przyniosę wam, jeżeli mowa moja nie będzie zawierać jakiegoś objawienia, jakiejś umiejętności, proroctwa lub nauki?",
      "Podobnie ma się rzecz z przedmiotami martwymi, które wydają dźwięk, jak flet lub cytra: jeżeli nie pozwalają rozróżnić poszczególnych tonów, jakże będzie można rozpoznać, co się gra na flecie względnie na cytrze?",
      "Tak samo, jeżeli trąba wydaje jakieś dźwięki pomieszane, któż zechce gotować się do walki?",
      "Podobnie ma się sprawa z wami. Jeżeli pod wpływem charyzmatu języków wydobywacie ze siebie dźwięki nieartykułowane, to kto zrozumie, co mówicie? Na wiatr mówicie.",
      "Tyle jest na świecie różnych dźwięków, a żaden nie jest bez wyrazu.",
      "Jeżeli jednak wyrozumieć nie mogę, co jakiś dźwięk znaczy, zrobię na mówiącym wrażenie barbarzyńcy - i na odwrót, mówiący będzie dla mnie barbarzyńcą.",
      "A zatem ponieważ ubiegacie się tak pilnie o dary duchowe, starajcie się posiąść w obfitości te dary, które służą ku zbudowaniu gminy.",
      "Dla tej przyczyny niech ten, który mówi językami, modli się o dar tłumaczenia.",
      "Bo jeśli modlę się obdarzony darem języków, duch mój zatopiony jest w modlitwie, lecz rozum mój nie odnosi korzyści.",
      "Więc jak postąpić? Chcę modlić się duchem, ale chcę modlić się także rozumem; chcę śpiewać duchem, ale chcę śpiewać także rozumem.",
      "Jeżeli tylko w duchu Boga błogosławisz, jakże wtenczas zwykły wierny odpowie Amen na twe dziękczynienie, skoro nie rozumie, co mówisz?",
      "Twoja modlitwa dziękczynna może być doskonała, lecz drugi nie doznaje z niej zbudowania.",
      "Bogu dzięki, sam mówię językami, dużo więcej od was wszystkich;",
      "lecz na zebraniu w kościele wolę powiedzieć pięć słów moim rozumem, aby też innych pouczyć, niż tysiące słów w języka",
      "Bracia, nie bądźcie dziećmi, gdy trzeźwo myśleć wypada. Dziećmi bądźcie, gdy idzie o złość, owszem; lecz gdy idzie o rozumny sąd, bądźcie ludźmi dojrzałymi.",
      "W Zakonie napisane jest: Obcymi językami i obcymi ustami mówić będę do ludu tego; a i tak mnie nie usłuchają - mówi Pan (Iz 28, 11:12).",
      "Stąd dar języków jest znakiem nie dla wiernych, lecz dla niewiernych, zaś dar prorokowania służy nie niewiernym, lecz wiernym.",
      "Gdy więc cała gmina się zbierze i wszyscy zaczną mówić językami, a na to wejdą zwykli wierni lub niewierni - czyż nie powiedzą, żeście oszaleli?",
      "Odwrotnie, niech wszyscy mówią z natchnienia proroczego i niechaj wejdzie wtedy niewierny czy też zwykły wierny - wówczas usłyszy z ust wszystkich karcenie i sąd na siebie;",
      "a skrytości serca jego wychodzą na wierzch. Wtedy padnie na twarz, odda Bogu cześć i wyzna, że prawdziwie Bóg jest między wami.",
      "Cóż tedy czynić wypada, bracia? Kiedy zbierzecie się na nabożeństwo, zdarzy się, że jeden [z was] przyjdzie z psalmem, inny z pouczeniem, inny z objawieniem, inny z modlitwą w obcym języku, a inny z tłumaczeniem. Niech wtedy wszystko dzieje się ku zbudowaniu.",
      "W obcych językach nie powinno mówić więcej niż dwóch, najwyżej mech, i to kolejno, a jeden winien dać tłumaczenie.",
      "O ile nie ma tłumacza, winni zachować milczenie podczas zebrania; niech mówi sami z sobą i z Bogiem.",
      "Co do proroków, niech przemawia tylko dwóch lub trzech - a inni winni to roztrząsać.",
      "Lecz jeżeli ktoś inny z obecnych otrzymałby objawienie, wtedy niech pierwszy zamilknie.",
      "Wszyscy możecie przemawiać pod wpływem daru proroctwa, lecz jeden po drugim, aby wszyscy czegoś się nauczyli i żeby wszyscy otrzymali napomnienie.",
      "Bo duchy, które działają w prorokach, są w mocy proroków.",
      "A Bóg nie jest Bogiem zamieszania, lecz pokoju.",
      "Tak jak we wszystkich innych gminach świętych przyjęte jest, niechaj niewiasty na zebraniach milczą. Albowiem nie s~ powołane do tego, mawiać. Winny się podporządkować, tak jak nawet Zakon nakazuje (por. Rdz 3, 16).",
      "A jeżeli chcą pouczyć się o jakiejś sprawie, niech się w domu zapytają swoich mężów. Bo nie przystoi niewieście przemawiać na zebraniu.",
      "Czy słowo Boże od was wyszło? Albo czy do was tylko doszło?",
      "Jeżeli ktoś uważa się za proroka lub za natchnionego, niechaj się dowie, że to, co wam piszę, jest rozkazaniem Pana.",
      "Jeżeli tego nie uzna, sam nie dozna uznania.",
      "Tak więc, bracia moi, ubiegajcie się o dar proroctwa i nie stawiajcie przeszkody w mówieniu językami.",
      "Lecz niechaj wszystko odbywa się godnie i w należytym porządku."
    ],
    [
      "Bracia, przypominam wam Ewangelię, który wam głosiłem. Przyjęliście ją i mocno przy niej stoicie.",
      "Przez nią osiągniecie zbawienie pod warunkiem, że ją taki zachowacie, jak ją wam głosiłem. Inaczej przyjęliście wiarę na próżno.",
      "Przede wszystkim przekazałem wam to, co mnie samemu podano: mianowicie że Chrystus umarł za nasze grzechy, wedle Pisma;",
      "że został pogrzebany i że wedle Pisma trzeciego dnia zmartwychwstał.",
      "Ukazał się Kefasowi, potem Dwunastu,",
      "potem więcej niż pięciuset braciom pospołu, z których większość żyje dotychczas, a niektórzy już pomarli.",
      "Potem ukazał się Jakubowi, później wszystkim apostołom.",
      "A na sam koniec ukazał się także mnie, który jestem jakoby płód poroniony.",
      "Bo ja jestem najmniejszy z apostołów; nie zasługuję na miano apostoła, ponieważ prześladowałem Kościół Boży.",
      "Lecz z łaski Bożej jestem tym, czym jestem; a łaska jego, której mi udzielił, nie była bezskuteczna we mnie. Wręcz odwrotnie, więcej się napracowałem od nich wszystkich. Nie ja, lecz łaska Boża ze mną.",
      "Krótko mówiąc: czy o mnie chodzi, czy o nich - takie jest nasze poselstwo i taka treść wiary, którą przyjęliście.",
      "Jeśli się naucza, że Chrystus z martwych powstał, to jakże mogą niektórzy spomiędzy was twierdzić, że nie ma zmartwychwstania ciał?",
      "Jeżeli nie ma zmartwychwstania ciał, to Chrystus również nie zmartwychwstał.",
      "A jeżeli Chrystus nie zmartwychwstał, wówczas nauka, którą głosimy, staje się bez treści; bez treści także jest wiara nasza.",
      "A ponadto zostaje dostarczony dowód, że dawaliśmy fałszywe świadectwo w sprawie Boga, ponieważ świadczyliśmy przeciw Bogu, że wskrzesił Chrystusa, podczas gdy go nie wskrzesił - jeżeli to prawda, że umarli nie zmartwychwstaną.",
      "Bo jeżeli umarli nie powstają, wtedy i Chrystus nie zmartwychwstał.",
      "A jeżeli Chrystus nie zmartwychwstał, daremna jest wiara wasza; jesteście jeszcze w grzechach swoich.",
      "A także ci, co umarli w Chrystusie, są straceni.",
      "Jeżeli tylko w tym życiu nadzieję w Chrystusie pokładamy, jesteśmy najbardziej pożałowania godni wśród ludzi.",
      "Lecz nie, Chrystus z martwych powstał spomiędzy ludzi, którzy pomarli.",
      "Przez człowieka przyszła śmierć - i przez człowieka też przychodzi zmartwychwstanie.",
      "Bo jak wszyscy umierają w Adamie, tak samo wszyscy zyskają życie w Chrystusie,",
      "a każdy w swoim porządku. Na czele Chrystus; potem ci, którzy należeć będą do Chrystusa przy przyjściu jego.",
      "A potem będzie koniec, gdy przekaże swe królestwo Bogu Ojcu, zniszczywszy przedtem wszelkie inne panowanie, władzę i moc.",
      "Bo musi on sprawować swe królewskie rządy, aż położy wszystkich nieprzyjaciół pod nogi swoje.",
      "Ostatnim zaś nieprzyjacielem, jaki zniszczony będzie, jest śmierć.",
      "Bo wszystko poddał pod nogi jego (Ps 8, 7). Lecz gdy powie: Wszystko jest już poddane, znaczy to oczywiście: z wyjątkiem tego, który mu wszystko poddał.",
      "A kiedy wszystko będzie mu już poddane, podda się Syn sam temu, któremu wszystko poddał. Wówczas będzie Bóg wszystkim we wszystkich.",
      "Gdyby rzecz miała się inaczej, to cóż czynią ci, którzy przyjmują chrzest za umarłych? Jeżeli umarli w ogóle nie zmartwychwstają, to po cóż przyjmują chrzest za nich?",
      "I w jakim celu narażamy się każdej godziny na niebezpieczeństwa?",
      "Zaprawdę, tak jak wy, bracia, jesteście chlubą moją w Jezusie Chrystusie Panu naszym - tak dzień w dzień patrzę śmierci w oczy.",
      "Jeżeli dla ludzkich względów w Efezie stoczyłem walkę z dzikimi zwierzętami, jaki stąd odniosę pożytek? Jeżeli umarli nie zmartwychwstaną, to jedzmy i pijmy, bo jutrzejszy dzień śmierć nam niesie (Iz 22, 13).",
      "Nie dajcie się zwodzić: „Złe towarzystwo psuje dobre obyczaje.",
      "Wytrzeźwiejcie rzetelnie i nie grzeszcie; bo niektórzy z was nic o Bogu nie wiedzą. Mówię to na wasze zawstydzenie.",
      "Lecz zapyta ktoś: Jak zmarli powstaną? Z jakim ciałem powrócą?",
      "Niemądry! To, co siejesz, wpierw obumrzeć musi, zanim odżyje.",
      "A to, co siejesz, to nie jest przecież ta roślina, która ma dopiero wyrosnąć, lecz zwykłe ziarno, na przykład zboża lub czegoś innego.",
      "A Bóg daje mu taki kształt, jaki chce, i to każdemu ziarnu kształt dlań właściwy.",
      "Nie każde ciało jest tego samego rodzaju; inne jest ciało ludzkie, a inne czworonożnych zwierząt; inne jest ciało ptaków, inne znów ciało ryb.",
      "Istnieją też ciała niebieskie i ciała ziemskie, lecz inaczej ma się rzecz ze świetnością niebieskich niż ze świetnością ziemskich.",
      "Inny jest blask słońca, inny blask księżyca, inny blask gwiazd; owszem, gwiazda różni się od gwiazdy swym blaskiem.",
      "Podobnie ma się rzecz ze zmartwychwstaniem. Sieje się skażone - powstaje nieskażone;",
      "sieje się wzgardzone - powstaje chwalebne; sieje się słabe - powstaje mocne;",
      "sieje się ciało ziemskie - powstaje ciało duchowe.",
      "Jeżeli istnieje ciało ziemskie, istnieje też i duchowe. W tym znaczeniu mówi Pismo: Pierwszy człowiek Adam stał się istotą żywą (Rdz 2, 7); ostatni Adam stał się duchem życiodajnym.",
      "Nie to, co duchowe, zjawia się najpierw, lecz to, co ziemskie, a potem dopiero duchowe.",
      "Pierwszy człowiek, z ziemi utworzony, ziemski jest. Drugi człowiek pochodzi z nieba [niebiański jest].",
      "Jakim ten z ziemi utworzony, takimi są też ci, którzy są z ziemi utworzeni; a jakim niebiański jest, takimi są też niebiańscy.",
      "Jak nosiliśmy na sobie podobieństwo ziemskiego, tak też nosić będziemy podobieństwo niebiańskiego.",
      "Zapewniam was, bracia: ciało i krew nie mogą mieć udziału w Bożym królowaniu, tak jak skazitelność nie ma udziału w nieskazitelności.",
      "Otóż objawiam wam tajemnicę: nie wszyscy pomrzemy, lecz wszyscy będziemy przemienieni,",
      "i to nagle, w okamgnieniu, przy brzmieniu trąby ostatecznej. Trąba zabrzmi, a umarli powstaną w nieskazitelności, a my będziemy przemienieni.",
      "To skazitelne ciało musi przyoblec nieskazitelność, a śmiertelne to ciało przyoblec musi nieśmiertelność.",
      "A gdy to skazitelne przyobleczone będzie w nieskazitelność, a to śmiertelne w nieśmiertelność, wtedy wypełnią się słowa Pisma: Pochłonięta jest śmierć w zwycięstwie. Gdzież jest zwycięstwo twe, śmierci?",
      "Gdzież jest, śmierci, oścień twój? (Iz 25, 8; Oz 13, 14).",
      "A oścień śmierci to grzech, a siła grzechu leży w Prawie.",
      "Dzięki niech będą Bogu, który daje nam zwycięstwo przez Pana naszego, Jezusa Chrystusa!",
      "A tak, bracia moi mili, bądźcie stateczni i niewzruszeni! Bądźcie zawsze pełni zapału dla sprawy Pana wiedząc, że praca wasza w Panu nie jest daremna."
    ],
    [
      "Co się tyczy składki na rzecz świętych, to postąpcie wedle tych samych wskazań, jakie dałem gminom galackim.",
      "W każdy pierwszy dzień tygodnia niech każdy z was tyle odłoży sobie ze swego zarobku, ile mu zbywa, i niech to składa, aby nie urządzano składki dopiero wtedy, gdy przybędę.",
      "Po moim przybyciu wyślę opatrzonych w listy tych, których uznacie za odpowiednich, aby zanieśli waszą ofiarę do Jerozolimy.",
      "A gdyby to było wskazane, żebym tam udał się osobiście, odbędą podróż ze mną.",
      "Zwiedziwszy Macedonię przybędę do was, bo przez Macedonię tylko przejdę.",
      "Może zatrzymam się u was, a może nawet przebędę zimę; a wy możecie mnie potem w dalszą podróż wyprawić.",
      "Bo nie chciałbym na ten raz widzieć się z wami tylko w przejeździe; owszem, mam nadzieję, że zatrzymam się u was na jakiś czas, jeżeli Pan zezwoli.",
      "Aż do uroczystości Zesłania Ducha Świętego pozostanę w Efezie.",
      "Tam otwarło się dla mej działalności szerokie i owocne pole, choć nie brak też przeciwników.",
      "Gdy Tymoteusz przybędzie, postarajcie się, aby nie żył w obawie wpośród was. Bo pracuje dla sprawy Pana tak jak i ja.",
      "Niech zatem nikt go nie lekceważy. Wyprawcie go raczej w drogę w pokoju, aby przyszedł do mnie; czekam na niego wraz z braćmi.",
      "Co się tyczy brata Apollosa, to namawiałem go usilnie, aby wybrał się do was razem z braćmi; lecz na razie wymawiał się stanowczo od podróży. Przybędzie później, gdy znajdzie czas odpowiedni.",
      "Czuwajcie! Stójcie mocno przy wierze! Zachowujcie męską postawę i bądźcie silni!",
      "Niech wszystko u was układa się w miłości.",
      "Dołączam jeszcze jedno polecenie, bracia: znacie dom Stefanasa [Fortunata i Achaika]; wiecie, że to pierwociny Achai i że poświęcili się służbie dla świętych.",
      "Więc okazujcie także ze swej strony uległość osobom tak zasłużonym, jak w ogóle każdemu, który z nimi współpracuje i trudy ponosi.",
      "Cieszę się z przybycia Stefanasa, Fortunata i Achaika... Godnie wypełnili pustkę, wytworzoną przez waszą nieobecność;",
      "pokrzepili ducha mego i waszego. Ceńcie sobie takich mężów.",
      "Pozdrawia was serdecznie w Panu Akwila i Pryscylla wespół z gminą, która zbiera się w ich domu [gdzie doznałem gościnnego przyjęcia].",
      "Pozdrawiają was wszyscy bracia. Pozdrówcie jedni drugich pocałunkiem świętym.",
      "Pozdrowienie napisałem własnoręcznie - ja, Paweł.",
      "Kto nie miłuje Pana [Jezusa Chrystusa], niech będzie przeklęty! Maranatha!",
      "Niech łaska Pana Jezusa [Chrystusa] będzie z wami!",
      "Miłuję was wszystkich w Chrystusie Jezusie. [Amen.]"
    ]
  ],
  [
    [
      "Paweł apostoł Jezusa Chrystusa z woli Bożej i Tymoteusz, brat nasz, do Kościoła Bożego w Koryncie wraz ze wszystkimi świętymi w całej Achai.",
      "Łaska wam i pokój od Boga, Ojca naszego, i od Pana Jezusa Chrystusa.",
      "Niech będzie błogosławiony Bóg, Ojciec Pana naszego Jezusa Chrystusa, ojciec miłosierdzia i Bóg wszelkiej pociechy!",
      "On pociesza nas we wszystkich utrapieniach naszych. Tak możemy i innym, w każdej ich udręce, udzielać pocieszenia, którego sami doznajemy od Boga.",
      "Bo tak jak cierpienia Chrystusowe wylewają się obficie na nas, tak spływa na nas przez Chrystusa także obfita pociecha.",
      "Jeżeli udrękę znosić musimy, to dzieje się to dla waszego pocieszenia i zbawienia, a kiedy doznajemy pociechy, to służy to także wam na pociechę; ta zaś okazuje się w tym, że wytrwale znosicie te same cierpienia, które i my znosimy.",
      "A tak wspiera się nasza nadzieja względem was na mocnym gruncie, bo wiemy, że jak w cierpieniach naszych udział macie, tak i w pocieszeniu.",
      "Nie chcemy, bracia, ukrywać przed wami utrapienia, które spotkało nas w Azji. Przygnębiło nas ponad wszelką miarę i ponad siły nasze, tak że zwątpiliśmy już o życiu swoim.",
      "Byliśmy w duchu całkiem pewni, że wyrok śmierci na nas już jest zatwierdzony. Mieliśmy nauczyć się, że nie trzeba pokładać nadziei w sobie, lecz w Bogu, który wskrzesza umarłych.",
      "On też wybawił nas z tak wielkiego niebezpieczeństwa śmierci i będzie nadal wybawiał. Tak, on i nadal nas wybawiać będzie; tę niezawodną nadzieję mamy,",
      "skoro wy także przez swą modlitwę za nas pomoc nam okazujecie. Wówczas rozbrzmi z ust wielu dziękczynienie za nas, za łaskę nam udzieloną.",
      "Chlubą naszą jest świadectwo sumienia naszego, że w świecie, a szczególnie wobec was, postępowaliśmy ze świętością i szczerością, którą Bóg daje, wiedzeni nie mądrością ziemską, lecz łaską Bożą.",
      "Rzeczywiście listy nasze nie zawierają nic innego jak to, co w nich czytacie i rozumiecie. Ufam, że pojmiecie to w całej pełni,",
      "ponieważ zaczęliście już nas rozumieć: iż w dniu Pana naszego Jezusa [Chrystusa] będziemy waszą chwałą, a wy naszą.",
      "Ożywiony taką ufnością, chciałem już dawniej przyjść do was, abyście po raz wtóry łaski dostąpić mogli.",
      "Od as zamierzałem udać się do Macedonii i znów z Macedonii powrócić do fas i kazać się przez was wyprawić w drogę do Judei.",
      "Czyi układając taki plan postąpiłem sobie lekkomyślnie? Albo czy układam swe plany wedle jakiegoś widzimisię, tak że u mnie tak, tak równocześnie znaczy nie, nie?",
      "Bóg jest mi świadkiem. To, co mówię do was, nie jest równocześnie tak i nie.",
      "Bo Syn Boży, Jezus Chrystus, któregośmy wam głosili - ja, Sylwan i Tymoteusz - nie był równocześnie tak i nie; w nim było tylko tak.",
      "Wszystkie obietnice Boże znalazły w nim swoje tak. Dlatego rozbrzmiewa przez niego Bogu na chwałę Amen* przez nas.",
      "Bóg utwierdził nas wraz z wami w Chrystusie, namaścił nas;",
      "on wycisnął na nas pieczęć swą i dał Ducha jako zadatek w serca nasze.",
      "Biorę sobie Boga na; świadka, na życie moje. Nie przybyłem jeszcze do Koryntu, bo chcę obejść się z wami ostrożnie i delikatnie.",
      "Nie mamy zamiaru roztaczać rządów nad wiarą waszą; chcemy jedynie przyczynić się do tego, aby rosła radość wasza, bo co się tyczy wiary, to jesteście w niej mocno ugruntowani."
    ],
    [
      "Postanowiłem sobie nie powracać do was i nie sprawiać wam nowego smutku.",
      "Bo jeżeli zasmucam was, to od kogo spodziewać się mogę radości? Czy nie właśnie od tego, któremu smutek zadałem?",
      "Załatwiłem więc z wami listownie sprawę, aby przy przyjściu nie doznać smutku od tych, którzy mi radość sprawić winni. Bo mam zaufanie do was wszystkich, że moja radość jest też waszą radością.",
      "Pisałem do was w wielkiej udręce i z lękiem w sercu, ze łzami w oczach; nie po to, aby was zasmucić; lecz abyście się dowiedzieli, jak gorąco was miłuję.",
      "Jeżeli ktoś stał się przyczyną smutku, to właściwie nie mnie zasmucił, lecz w pewnej mierze - nie chciałbym przesadzać wszystkich was.",
      "Niech już dość będzie kary, jaką mu większość wymierzyła.",
      "Teraz należy mu raczej darować i dodać otuchy, ażeby ten biedak ze zbyt dużego smutku nie popadał w rozpacz.",
      "Dlatego wzywam was, abyście powzięli wobec niego łaskawe postanowienie.",
      "Pisząc mój list, chciałem się także przekonać, czy posłuszeństwo wasze jest zupełne.",
      "A komu wy darujecie, i ja daruję; a ja - jeżeli w ogóle mam coś do darowania - odpuściłem winę dla was, ze względu na Chrystusa.",
      "Nie chcemy przecież, żeby szatan nas przechytrzył, bo znamy zbyt dobrze jego zamysły.",
      "Przybyłem zatem do Troady, aby głosić Ewangelię Chrystusową; i chociaż otworzyło mi się w Panu szerokie pole działalności,",
      "serce moje nie zaznało spokoju, bo nie znalazłem tam brata mego Tytusa. Więc pożegnałem się i udałem się do Macedonii.",
      "Lecz niech będą Bogu dzięki! On prowadzi nas od triumfu do triumfu w Chrystusie; on sprawia, że za naszym przyczynieniem rozchodzi się po całej ziemi woń wiedzy Bożej.",
      "Bo jesteśmy wonnością Chrystusa dla Boga między tymi, którzy idą na zbawienie, i tymi, co na zatracenie idą; dla jednych jesteśmy trującym zapachem, który śmierć przynosi;",
      "dla drugich zapachem ożywczym, który życie daje. A któż potrafi tego dokonać?",
      "Nie należymy do tych licznych, którzy ze słowa Bożego robią interes. A raczej mówimy w szczerości serca, z Boga i w obliczu Boga w Chrystusie."
    ],
    [
      "Czy znowu zaczynamy zalecać samych siebie? Albo czy potrzebujemy, jak niektórzy ludzie, listów polecających do was lub od was?",
      "Wy jesteście naszym listem polecającym, wypisanym w sercu naszym, znanym i czytanym przez cały świat.",
      "Tak, listem jesteście Chrystusowym, napisanym za naszym staraniem, nie atramentem, lecz Duchem Boga żywego; nie na kamiennych tablicach, lecz na tablicach waszego ciała, na sercach waszych.",
      "Taką to ufność pokładamy w Bogu przez Chrystusa.",
      "Własnymi siłami niczego pojąć nie potrafimy; lecz zdolność nasza pochodzi od Boga.",
      "A on uzdolnił nas, abyśmy byli sługami nowego Zakonu, nie litery, lecz ducha. Bo litera zabija, a duch ożywią.",
      "Otóż jeżeli już służba śmierci, wyryta na kamieniu, była tak pełna chwały, że synowie Izraela nie mogli spoglądać na oblicze Mojżesza z powodu jasności, jaka je rozjaśniała, choć tylko przemijająco -",
      "to o ile służba ducha większą otoczona będzie chwałą!",
      "Bo jeżeli służba, której owocem było potępienie, chwalebna była, ileż więcej musi ją przewyższać swą chwałą służba sprowadzająca usprawiedliwienie!",
      "Rzeczywiście, w porównaniu z tą przeogromną chwałą blednie to, co było chwalebne tylko częściowo.",
      "Bo jeżeli to, co przemija objawiało się w chwale, ileż więcej chwały okaże się w tym, co trwałe!",
      "Ożywieni taką nadzieją, występujemy z całą swobodą.",
      "Nie robimy tak jak Mojżesz, który kładł sobie na twarz zasłonę (Wj 34, 33 ns.), aby synowie Izraela nie spoglądali na przemijanie tego, co miało być zniesione.",
      "Ale duch ich skamieniał. Aż po dzień dzisiejszy ta sama zasłona pozostaje, gdy się odczytuje Stary Zakon. Nie zostaje odsłonięta [i jest im zakryte], że [Stary Zakon] został zniesiony przez Chrystusa.",
      "Tak, aż po dzień dzisiejszy leży zasłona na sercach ich, gdy czyta się Mojżesza.",
      "Lecz gdy następuje nawrócenie do Pana, wówczas opada zasłona.",
      "Pan duchem jest; a tam gdzie jest Duch Pański, tam wolność.",
      "A my wszyscy odbijamy, jak w zwierciadle, na twarzach naszych, nie przykrytych zasłoną, chwałę Pańską; i przemieniamy się w ten sam obraz, coraz to wspanialszy; a to jest dziełem Pana - Ducha."
    ],
    [
      "To jest powodem, że nie upadamy na duchu, dostąpiwszy z miłosierdzia tego posługiwania.",
      "A raczej wyzbywszy się wszystkiego, z czym się ludzie wstydliwie kryją, nie postępujemy chytrze i nie fałszujemy słowa Bożego, lecz otwarcie głosimy prawdę i tym jedynie zalecamy się wobec Boga wszystkim sumiennym ludziom.",
      "A jeżeli mimo to nasza nauka ewangelijna nie jest jasna, to jest niejasna chyba tylko dla tych, którzy idą na zatracenie;",
      "duch tego świata zaślepia rozum tych ludzi bez wiary, tak że nie może zajaśnieć dla nich światło Ewangelii o chwale Chrystusa, który jest odblaskiem Boga.",
      "Bo nie głosimy siebie samych, lecz Chrystusa Jezusa jako Pana; sami zaś pragniemy być jedynie sługami waszymi, z miłości dla Jezusa.",
      "Bo ten sam Bóg, który rzekł: „Niech światłość zaświeci w ciemności (Rdz l, 3), rozświecił tę światłość w sercach naszych, aby rozjaśnić światło poznania chwały Bożej w obliczu Jezusa Chrystusa.",
      "Lecz skarb ten nosimy w glinianych naczyniach, aby się okazało, że z Boga pochodzi ta moc przemożna, a nie z nas.",
      "Zewsząd ucisk znosimy, lecz nie jesteśmy zmiażdżeni; pełni wątpliwości, lecz nie zrozpaczeni;",
      "prześladowani, lecz nie opuszczeni; powaleni na ziemię, lecz nie pokonani.",
      "Stale obnosimy na swym ciele konanie Jezusa, aby też życie Jezusa okazało się na naszym ciele.",
      "Tak to żyjemy, lecz stale pastwą śmierci jesteśmy dla Jezusa - ażeby także życie Jezusa okazało się na naszym ciele śmiertelnym.",
      "A tak śmierć dokonuje swego dzieła na nas, a życie na was.",
      "Mamy tego samego ducha wiary, o którym Pismo powiada: Wierzę i dlatego mówię (Ps 115, 10). My także wierzymy i dlatego mówimy.",
      "Wiemy przecież, że ten, który wskrzesił Pana Jezusa, wskrzesi także nas wespół z Jezusem i razem z wami stawi przed oblicze swoje.",
      "A wszystko to dzieje się ze względu na was, ażeby obfita łaska przelała się na wielu i pomnożyła dziękczynienie na chwałę Bożą.",
      "Dlatego nie upadamy na duchu. A choć człowiek zewnętrzny w nas niszczeje, wewnętrzny człowiek odnawia się z dnia na dzień.",
      "Bo lekkie brzemię utrapień, które obecna chwila na nas nakłada, gotuje nam chwałę ponad wszelką miarę wielką, wiecznie trwałą i wszystko przeważającą.",
      "Winniśmy tylko spoglądać nie na rzeczy widzialne. Bo co widzialne, przemija; niewidzialne zaś trwa wiecznie."
    ],
    [
      "Wiemy przecież, że gdy nasz ziemski namiot, w którym mieszkamy, zniszczeje, otrzymamy w niebie dom; dzieło Boga, mieszkanie wieczne, nie ludzkimi zbudowane rękoma.",
      "Dlatego wzdychamy z wielką tęsknotą, pragnąc przyoblec to nasze niebieskie mieszkanie na to, które obecnie mamy,",
      "oczywiście pod warunkiem, że wówczas będziemy jeszcze odziani, a nie już pozbawieni odzienia.",
      "Dlatego wzdychamy uciśnieni, jak długo w tym namiocie jesteśmy; nie chcielibyśmy być rozebrani z szat, lecz przyoblec na nie te drugie szaty, aby to, co jest w nas śmiertelne, wchłonięte zostało przez życie.",
      "A Bóg, który dał nam takie przeznaczenie, udzielił nam Ducha jako zadatek.",
      "Stąd jesteśmy zawsze pełni ufności; wiemy bowiem, że jak długo jesteśmy w ciele, pielgrzymami jesteśmy, daleko od Pana;",
      "bo pielgrzymujemy jeszcze w wierze, a jeszcze nie w widzeniu...",
      "Lecz jesteśmy pełni ufności. Wolelibyśmy co prawda opuścić to ciało i zamieszkać przy Panu.",
      "Dlatego też dokładamy wszelkich starań, aby mu się podobać - zarówno czy mieszkamy w tym ciele, czy też je już opuściliśmy.",
      "Bo wszyscy, ilu nas jest, staniemy przed trybunałem Chrystusa, by każdy otrzymał nagrodę za to, co za życia uczynił, dobrego lub złego.",
      "Przejęci bojaźnią Pana, staramy się ludzi przekonać. A przed Bogiem wszystko w nas odkryte. Ufam, że także w waszej świadomości nie ma w nas nic ukrytego.",
      "Przez to nie chcemy na nowo wam się zalecać, lecz dać wam sposobność, abyście mogli z nas być dumni i mieli gotową odpowiedź dla tych, którzy szukają dla siebie chwały na zewnątrz, a nie w sercu.",
      "Bo jeżeli wychodziliśmy z siebie - to dla sprawy Bożej; a jeżeli umiar okazujemy - to ze względu na was.",
      "Bo miłość Chrystusa przynagla nas, na myśl o tym, że jeden umarł za wszystkich; więc wszyscy umarli.",
      "Umarł dla wszystkich, aby ci, którzy żyją, już nie dla siebie żyli, lecz dla tego, który za nich umarł i zmartwychwstał.",
      "Dlatego odtąd nie kierujemy się w naszych sądach o kimkolwiek ziemskimi względami; a choć ongiś kierowaliśmy się takimi względami wobec Chrystusa, dziś tego już nie czynimy.",
      "Kto jest w Chrystusie, nowym stworzeniem jest. Co stare, przeminęło; nowe powstało (por. Iz 43, 19).",
      "A wszystko to od Boga pochodzi. Pojednał nas z sobą przez Chrystusa, a nam powierzył urząd pojednywania.",
      "Bo Bóg pojednał w Chrystusie świat ze sobą; nie poczytał ludziom ich upadków; nam zaś włożył w usta naukę pojednania.",
      "Chrystusa posłami jesteśmy; Bóg sam upomina przez nas. Zaklinamy was na Chrystusa: pojednajcie się z Bogiem!",
      "Tego, który nie znał grzechu, uczynił dla nas Grzechem, abyśmy w nim zyskali usprawiedliwienie od Boga."
    ],
    [
      "Jako współpracownicy zaś jego upominamy was: nie przyjmujcie na darmo łaski Bożej.",
      "Bo powiedziane jest: W czasie właściwym wysłuchuję cię, w dniu zbawienia jestem ci pomocą (Iz 49, 8). Otóż teraz czas właściwy; otóż teraz dzień zbawienia.",
      "Nie dajemy nikomu w niczym żadnego powodu do zgorszenia, aby nie podawać urzędu naszego na urągowisko.",
      "We wszystkim okazujemy, że jesteśmy sługami Boga: Przez wytrwałość wielką w utrapieniach, potrzebach i ucisku,",
      "pod razami knutów, w kajdanach, podczas rozruchów, w zmęczeniu, czuwaniu nocnym i w postach;",
      "przez czystość i wiedzę, przez pobłażliwość i dobroć; przez Ducha Świętego i szczerą miłość;",
      "przez naukę prawdy i moc Bożą, przez broń sprawiedliwości ku obronie i natarciu;",
      "kiedy odbieramy cześć lub hańbę, kiedy nas lżą lub chwalą, poczytani za oszustów, podczas gdy prawdę mówimy; nieznani, a przecież uznani.",
      "Bliscy śmierci, a jednak żyjemy, biczowani, a nie uśmierceni,",
      "zasmuceni, a jednak zawsze radośni, ubodzy, a jednak wzbogacający wielu, nic nie mający, a wszystko posiadający.",
      "Koryntianie! Otworzyliśmy śmiało do was usta nasze; serce nasze szeroko się rozwarło.",
      "U mnie nie spotkacie się z ciasnotą; lecz w sercach waszych ciasnota się mieści. Odwzajemnijcie się nam!",
      "Jak do dzieci swoich mówię: Okażcie nam także ze swej strony szerokie serce!",
      "Nie ciągnijcie wespół z niewiernymi w jarzmie, które wam jest obce. Jakaż jest łączność między sprawiedliwością a nieprawością? Cóż ma wspólnego światłość z ciemnością?",
      "Jakaż być może harmonia między Chrystusem a Belialem?",
      "Co ma wierzący wspólnego z niewierzącym? Jakiż jest stosunek świątyni Boga do bałwanów? Otóż my jesteśmy świątynią Boga żywego, tak jak mówi Bóg: Chcę między nimi mieszkać i chodzić, będę ich Bogiem, a oni ludem moim (Kpł 26, 12).",
      "Dlatego wynijdźcie spośród nich i odłączcie się, tak mówi Pan, a nie dotykajcie się niczego, co nieczyste. Wtedy przyjmę was do siebie (Iz 52, 11).",
      "Będę wam ojcem, a wy synami i córkami mi będziecie. Tak mówi Pan wszechmogący (Jr 32, 38)."
    ],
    [
      "Mając te obietnice, najmilsi, oczyszczajmy się z wszelkiego brudu ciała i duszy i uświęcajmy się coraz więcej przez życie w bojaźni Bożej.",
      "Otwórzcie nam swe serca. Nikogo nie skrzywdziliśmy, nikomu nie wyrządziliśmy szkody, nie wyzyskiwaliśmy nikogo.",
      "Nie mówię tego, aby was potępić. Już wam powiedziałem: jesteście w sercu naszym, złączeni ze mną na śmierć i na życie.",
      "Do was mówię z całą szczerością; z was chlubię się z wielką ochotą. Pełny jestem pocieszenia, wielka radość przepełnia mnie wśród wszelkiej udręki naszej.",
      "Gdy przybyliśmy do Macedonii, nie zaznało ciało nasze żadnego wytchnienia. Wszędzie tylko udręka: z zewnątrz walki, a wewnątrz obawy.",
      "Lecz Bóg, który pociesza przygnębionych, pocieszył nas przez przybycie Tytusa;",
      "nie tylko przez jego przybycie, ale także przez pociechę, jaką mu sprawiliście. Opowiedział nam o waszym niecierpliwym wyczekiwaniu, o smutku waszym, o wielkiej gorliwości, jaka zapanowała wśród was dla mnie, więc radość moja wzrosła.",
      "A jeżeli zasmuciłem was listem moim, nie żałuję tego. A jeśli nawet żałowałem - bo widzę, że ów list zasmucił was, choć było to tylko na chwilę -",
      "to obecnie cieszę się: nie z tego, że zasmuciliście się, lecz z tego, że smutek skłonił was do pokuty. Bo doznaliście smutku zgodnie z wolą Bożą. I dlatego nie ponieśliście szkody od nas w żadnej mierze.",
      "Bo smutek zgodny z wolą Bożą powoduje zbawienną pokutę, czego nikt nie żałuje. Światowy zaś smutek śmierć powodu je.",
      "Patrzcie, jakąż ten smutek właśnie, miły Bogu, wzniecił wśród was gorliwość! Owszem, spowodował, że poczęliście przepraszać, oburzać się, lękać się, tęsknić, okazywać zapał i karę wymierzać. Na wszelki sposób dostarczyliście dowodu, że jesteście bez winy w tej sprawie.",
      "Jeżeli więc pisałem do was, to nie stało się to ani z powodu tego, który dopuścił się obrazy, ani z powodu obrażonego, lecz aby okazała się przed Bogiem wasza gorliwość dla mojej osoby.",
      "I to jest powodem naszej pociechy. Do tej osobistej pociechy doszła jeszcze dużo większa radość, kiedy spostrzegłem radość Tytusa z tego, że pokrzepiliście go wszyscy na duchu.",
      "Jeżeli wyrażałem się przed nim o was pochlebnie, nie doznałem stąd zawstydzenia. Tak jak do was zawsze prawdę mówiliśmy, tak okazał się prawdą nasz pochlebny sąd o was do Tytusa.",
      "A serce jego jeszcze większym ku wam pała przywiązaniem, gdy wspomina posłuszeństwo was wszystkich i jak go przyjęliście z lękiem i poważaniem.",
      "Cieszę się, że mogę polegać na was we wszystkim."
    ],
    [
      "Muszę Wam, bracia, donieść o łasce, jakiej udzielił Bóg gminom macedońskim.",
      "Choć skołatani byli przez wielkie doświadczenia i wystawieni na ciężką próbę, okazali jednak wspaniałe bogactwo dobroci i prostoty, które wytrysnęło z nadmiaru ich radości i z ich głębokiego ubóstwa.",
      "Według możności - zaświadczam to - owszem, ponad swą możność, z własnego popędu składali swe dary,",
      "błagając nas usilnie, jak o łaskę, aby wolno im było wziąć udział w tym dziele miłosierdzia na rzecz świętych.",
      "Prześcignęli nasze oczekiwania; samych siebie oddawali Panu w pierwszym rzędzie, a potem także nam, a czynili to zgodnie z wolą Bożą.",
      "Wobec tego zwróciliśmy się do Tytusa z prośbą, aby to dzieło miłosierdzia, które dawniej u was zapoczątkował, doprowadził do skutku.",
      "Tak jak wyróżniacie się we wszystkim, w wierze, w wymowie, w wiedzy, w żarliwości wszelkiej i w miłości, którą wyssaliście z naszego serca, tak musicie też okazać swą hojność w tym czynie miłosierdzia.",
      "To, co piszę, nie jest żadnym rozkazem. Chciałbym jedynie, zwracając waszą uwagę na przykład gorliwości innych, wypróbować szczerość waszej miłości.",
      "Toć znacie dzieło miłości Pana naszego Jezusa Chrystusa, który będąc bogatym, stał się dla was ubogim, abyście przez ubóstwo jego bogatymi się stali.",
      "Więc udzielam wam tylko rady w tej sprawie, a to przyniesie wam pożytek. Bo już dawniej, zeszłego roku, podjęliście się jako pierwsi tego dzieła, więcej, postanowiliście je przeprowadzić.",
      "A zatem doprowadźcie teraz rzecz do skutku i niech w ten sposób, wedle waszych możliwości, czyny od powiedzą dobrym zamiarom.",
      "Bo jeśli jest chęć, to sprawia się radość, gdy się daje wedle możności, a nie ponad możność.",
      "Bo nie powinniście sami popaść w biedę, aby innym przynieść ulgę, raczej niech nastąpi jakieś wyrównanie,",
      "w obecnym czasie niech to, co wam zbywa, zapobiega ich niedostatkowi, aby na odwrót, ich dostatek w danej chwili mógł zapobiec waszemu niedostatkowi. W ten sposób nastąpi pewne zrównanie.",
      "Bo powiedziane jest: Kto dużo nazbierał, nie miał ponad miarę, a kto nazbierał mało, nie miał niedostatku (Wj 16, 18).",
      "Dzięki niech będą Bogu, który 'zaszczepił w sercu Tytusa tę samą troskliwość o was.",
      "Nie tylko przyjął moje wezwanie, lecz pełen zapału wybrał się dobrowolnie w drogę do was.",
      "Razem z nim posyłamy tego brata, którego wszystkie gminy wielbią za jego pracę około Ewangelii.",
      "Poza tym został wyznaczony przez gminy na naszego towarzysza podróży w tym charytatywnym dziele, któremu poświęcamy się na chwałę Pana i na dowód naszej dobrej woli.",
      "Chcielibyśmy w ten sposób nie dopuścić do tego, żeby ktoś o nas źle mówił z powodu hojnego daru, którego obsługę przejęliśmy.",
      "Bo bierzemy pod uwagę nie tylko to, co słuszne jest w oczach Pana, lecz także w oczach ludzi.",
      "Z nimi posyłamy jeszcze brata naszego, którego gorliwości nieraz, przy wielu sposobnościach, doświadczyliśmy, a który w tym wypadku okazuje wzmożoną gorliwość, wypływającą z wielkiego zaufania do was.",
      "Co się tyczy Tytusa, to jest on moim towarzyszem i współpracuje ze mną wśród was. Co się tyczy braci naszych, są to wysłańcy gmin, są chwałą Chrystusa.",
      "Więc dajcie im dowód waszej miłości w obliczu gmin i pokażcie im, że słusznie byliśmy z was dumni."
    ],
    [
      "Uważam za zbyteczne pisać wam jeszcze więcej o dziele charytatywnym na rzecz świętych.",
      "Znam dobrą wolę waszą i chwalę ją przed Macedończykami mówiąc: Achaja jest już od zeszłego roku gotowa; a gorliwość wasza stała się bodźcem dla wielu.",
      "W każdym razie posyłam braci, żeby pochwała, jaką wam dawaliśmy, nie okazała się w tym względzie próżna, lecz żebyście byli gotowi, jak to zapowiedziałem.",
      "W przeciwnym razie mogłoby się przydarzyć, że wybiorą się ze mną Macedończycy i zastaną was jeszcze nie gotowych. A wówczas zamieniłaby się nasza ufność na wstyd dla nas - aby nie powiedzieć: dla was.",
      "Dlatego uważałem za konieczne poprosić braci, aby pierwsi wybrali się w podróż do was i czuwali nad tym, by wasza darowizna, dawniej obiecana, była całkiem gotowa, tak aby była rzeczywiście darem błogosławieństwa, a nie oznaką sknerstwa.",
      "Pamiętajcie o tym: kto skąpo sieje, skąpo też żąć będzie; a kto sieje w obfitości błogosławieństwa, w tej obfitości też żąć będzie.",
      "Niech daje każdy, jak to postanowił w sercu; nie z niechęcią lub z przymusu. Bo radosnego dawcę miłuje Bóg.",
      "Bóg mocen jest obsypać was wszelkimi darami, tak że zawsze i we wszystkim tyle mieć będziecie, ile wam potrzeba, a ponadto jeszcze na wszelkie dobre uczynki.",
      "Tak bowiem mówi Pismo: Rozdziela i daje ubogim. Sprawiedliwość jego trwa na wieki (Ps 111, 9).",
      "A ten, który siewcy ziarno przydziela i chleb jako pokarm, przydzieli wam także ziarno i pomnoży je, i sprawi, że sprawiedliwość wasza owoc przyniesie.",
      "A tak staniecie się bogatymi we wszystko i będziecie mogli rozwijać wszelką dobroczynność, która sprawia, że za naszym przyczynieniem Bogu się dzięki składa.",
      "Bo sprawowanie tej świętej służby nie tylko ulży niedostatkowi świętych, lecz przyniesie jeszcze bogate owoce przez częste modlitwy dziękczynne zanoszone do Boga.",
      "Ta posługa wykaże im waszą wartość i sprawi, że wielbić będą Boga za posłuszeństwo, którego dowody dajecie przez wyznanie Ewangelii Chrystusowej, oraz za szlachetne poczucie łączności z nimi i z wszystkimi.",
      "Będę się za was modlić i myśleć o was z utęsknieniem, ponieważ łaska Boga tak obficie w was się okazuje.",
      "Niechaj będą Bogu dzięki za niewysłowiony dar jego!"
    ],
    [
      "A teraz ja, Paweł, upominam was, na cichość i łagodność Chrystusa, ja, który w oczy, będąc między wami, pokorny jestem, a z daleka śmiało sobie wobec was poczynam,",
      "proszę was, żebym nie musiał, gdy przybędę, wystąpić śmiało, ze stanowczością, którą zamierzam zastosować wobec niektórych ludzi twierdzących, że postępowanie nasze kieruje się względami na ciało.",
      "Chociaż żyjemy jeszcze w ciele, jednak nie walczymy wedle ciała.",
      "Bo broń, którą walczymy, nie jest cielesna; ma ona moc burzyć twierdze dla Bożej sprawy. Tak burzymy sofizmaty",
      "i wszelką wyniosłość, która wynosi się przeciw nauce Bożej. Podbijamy myśl wszelką, aby doprowadzić ją do posłuszeństwa Chrystusowi,",
      "i jesteśmy gotowi karać wszelkie nieposłuszeństwo, skoro posłuszeństwo wasze doskonałym się stanie.",
      "Zauważcie to, co jest oczywiste! Jeżeli ktoś posiada tę pewność, że przynależy do Chrystusa, niechaj również zważy, że my, tak jak on, do Chrystusa należymy.",
      "A gdybym nawet trochę ponad to chciał się chełpić władzą, którą dał mi Pan na wasze zbudowanie, a nie na burzenie, nie doznałbym stąd zawstydzenia.",
      "Lecz nie chcę, aby to tak wyglądało, że zamierzam was straszyć swymi listami.",
      "Listy - tak mówią - są stanowcze, groźne; lecz gdy zjawi się osobiście, jest nieśmiały, a mowa jego marna.",
      "Niechaj ten, kto tak mówi, zważy, że przybywszy okażemy się w czynie takimi, jakimi jesteśmy z daleka i w słowach - w listach naszych.",
      "Nie mamy, co prawda, odwagi równać się lub porównywać z pewnymi ludźmi, którzy sami siebie zalecają. Przykładając do siebie własną miarę i porównując się tylko z sobą, wykazują rzeczywiście duży nierozum.",
      "My zaś nie chcemy chwalić się bez granic, lecz wedle miary pola pracy, które wymierzył nam sam Bóg, a które, owszem, sięga aż do was.",
      "Bo nie przydajemy sobie niczego w niewłaściwy sposób - jak by to istotnie było, gdybyśmy nie byli dotarli do was; bo w rzeczywistości doszliśmy aż do was z Ewangelią Chrystusową.",
      "Nie przechwalamy się ponad miarę, kosztem cudzej pracy, natomiast spodziewamy się, że wraz ze wzrostem waszej wiary sami wzrastać będziemy,",
      "niosąc Ewangelię poza wasze granice stosownie do przyjętego przez nas sposobu postępowania. A tak nie będziemy potrzebowali przechwalać się z roboty już zdziałanej, na cudzym polu pracy.",
      "Jeżeli ktoś się chlubi, niech się w Bogu chlubi.",
      "Bo nie ten, który samego siebie zaleca, jest człowiekiem o wypróbowanej wartości, lecz ten, kogo Pan zaleca."
    ],
    [
      "O, gdybyście umieli znieść ode mnie trochę nierozumu! Tak, znieście to ode mnie!",
      "Jestem o was zazdrosny - zazdrością Bożą. Bo zaręczyłem was z jednym mężem, chcę przedstawić was Chrystusowi jako czystą dziewicę.",
      "Lecz obawiam się, żeby za przykładem Ewy, która dała się oszukać przez chytrość węża, zepsucie nie skaziło myśli waszych i nie odwiodło was od szczerego oddania się Chrystusowi.",
      "Bo gdy pierwszy lepszy głosi wam innego Jezusa, którego myśmy nie głosili, lub gdy chodzi o to, aby otrzymać innego ducha niż ten, któregoście otrzymali, albo o Ewangelię, która różni się od tej, jaką przyjęliście - przyjmujecie to spokojnie.",
      "Uważam jednak, że w niczym nie ustępuję tym arcyapostołom.",
      "A chociaż jest mi obca sztuka wymowy, to wiedza nie jest mi obca. Bo tę wykazaliśmy wobec was pod wszelkim względem i wszechstronnie.",
      "Czyż dopuściłem się grzechu, że głosząc wam Ewangelię Bożą za darmo, poniżyłem siebie, abyście wy byli wywyższeni?",
      "Inne gminy ograbiłem przyjmując zapomogę, aby móc pełnić swój urząd wśród was.",
      "A będąc wśród was i cierpiąc niedostatek, nie byłem ciężarem nikomu. Bracia, którzy z Macedonii nadeszli, ulżyli mi w niedostatku. Tak to wystrzegałem się pod każdym względem, aby nie stać się dla was ciężarem. Tego też nadal trzymać się będę.",
      "Jak prawdomówność Chrystusa jest we mnie - tego tytułu chwały nie odbierze mi nikt na ziemi achajskiej!",
      "Dlaczego? Ponieważ was nie miłuję? Bóg to wie.",
      "A co czynię, i nadal chcę czynić, żeby odebrać wszelki pozór tym, którzy go szukają: aby przyznano im ten sam tytuł do chwały, jaki ja mam.",
      "Bo ci ludzie to fałszywi apostołowie, podstępni pracownicy, którzy podają się za apostołów Chrystusowych.",
      "W tym nie ma też nic dziwnego, bo sam szatan przybiera na siebie postać anioła światłości.",
      "Więc nie jest rzeczą niezwykłą, że także słudzy jego przybierają pozory sług sprawiedliwości. Lecz koniec ich będzie odpowiedni do ich uczynków.",
      "Powtarzam raz jeszcze: niech nikt nie ma mnie za człowieka bez rozumu; a jeżeli ma tak być, to przyjmijcie mnie jako człowieka obranego z rozumu, abym i ja ze swej strony mógł się trochę przechwalać.",
      "Co powiem, to nie będzie w duchu Pana powiedziane, lecz jakoby w przystępie obłędu, a posiadam przeświadczenie, że mam się czym chlubić;",
      "ponieważ tak wielu przechwala się w tak ziemski sposób, więc niechże i ja się pochwalę.",
      "Przecież tak chętnie znosicie ludzi obranych z rozumu, chociaż macie pretensje do dużego rozumu.",
      "Bo przyjmujecie z dużym spokojem, gdy ktoś robi z was niewolników, wyzyskuje was, ograbia, wyniośle was traktuje, gdy bije was po twarzy.",
      "Wstyd mi wyznać: wygląda tak, że to my okazaliśmy słabość... Jeżeli inni odważają się w tej mierze-co mówię, nie licuje z rozumem-niechże ja także się odważę.",
      "Hebrajczykami są? Ja także. Izraelitami są? Ja także. Potomkami Abrahama są? Ja też.",
      "Sługami Chrystusa są? Teraz powiem szaleństwo: jestem nim dużo więcej; więcej przez trudy, więcej przez kary więzienne, dużo więcej przez chłosty. Często znajdowałem się w niebezpieczeństwie śmierci.",
      "Od Żydów otrzymałem pięciokrotnie owe czterdzieści plag bez jednej;",
      "trzykroć byłem biczowany, raz kamienowany, trzykroć rozbiłem się na morzu; jeden dzień i jedną noc przebyłem na głębi morskiej.",
      "Częstokroć w podróżach: niebezpieczeństwa na rzekach, niebezpieczeństwa od zbójców, niebezpieczeństwa ze strony moich rodaków, niebezpieczeństwa ze strony pogan, niebezpieczeństwa w miastach, niebezpieczeństwa na pustyni, niebezpieczeństwa na morzu, niebezpieczeństwa od fałszywych braci;",
      "trudy i umęczenie, częste noce nieprzespane, głód i pragnienie, częste posty, zimno, nagość.",
      "A prócz tego wszystkiego troska o wszystkie gminy, która dzień w dzień mnie przytłacza.",
      "Kto upada na siłach bez tego, żebym ja na siłach nie upadał? Kto narażony jest na zgorszenie bez tego, żebym ja nie gorzał?",
      "Jeżeli trzeba się chlubić, chwalić się będę ze słabości swoich.",
      "Bóg i Ojciec Pana Jezusa [Chrystusa] - niech będzie pochwalony na wieki - wie, że nie kłamię.",
      "W Damaszku kazał namiestnik króla Aretasa otoczyć miasto strażą chcąc mnie przychwycić.",
      "Wtedy spuszczono mnie w koszu z okna poprzez mur; i tak uszedłem z rąk jego."
    ],
    [
      "Chwalę się, bo muszę. Nie jest to pożyteczne; lecz niechże teraz przejdę do widzeń i objawień Pana.",
      "Znam ci ja męża w Chrystusie; a było to przed laty czternastu - czy działo się to w ciele jego, nie wiem; lub czy działo się to poza ciałem jego, nie wiem; Bóg to wie - mąż ten porwany był w zachwycie aż do trzeciego nieba.",
      "I wiem o tym mężu byłoź - to w ciele czy poza ciałem, tego nie wiem; Bóg to wie -",
      "że został on porwany w zachwycie aż do raju i usłyszał tam słowa tajemnicze, których nie wolno człowiekowi powtórzyć.",
      "Nim będę się chwalił; a sobą samym chwalić się nie będę, chyba ze słabości moich.",
      "O, chociażbym chciał się chwalić, nie byłbym człowiekiem bezrozumnym; bo powiedziałbym tylko prawdę. Lecz nie czynię tego, aby nikt nie miał o mnie wyższego mniemania ponad to, co we mnie widzi lub co o mnie słyszy.",
      "Ażeby wielkość tych objawień nie wbiła mnie w pychę, zadany mi jest kolec w ciało, wysłannik szatana, który bije mnie pięściami, abym nie uniósł się pychą.",
      "Trzykroć prosiłem Pana o to, aby odstąpił ode mnie.",
      "A on mi odpowiedział: „Dość ci łaski mojej! Bo moc w słabości dochodzi do pełni. Nader chętnie więc chlubić się będę raczej z mych słabości, aby moc Chrystusowa spoczęła na mnie.",
      "Dlatego mam upodobanie w słabościach [moich], w poniewierkach, w potrzebach, w prześladowaniach i uciskach dla Chrystusa. Bo gdy jestem słaby, wtedy mocny jestem.",
      "Teraz stałem się szaleńcem. Wyście mnie do tego zmusili. Było to raczej waszą sprawą mnie zalecać. Ja bowiem pod żadnym względem nie ustępuję tak zwanym arcyapostołom, chociaż jestem niczym.",
      "Dostarczyłem wam znaków potwierdzających mój urząd apostolski: cierpliwość w każdym doświadczeniu, znaki, cuda i przejawy mocy.",
      "W czym więc ustępujecie innym gminom? W tym chyba, że nie byłem wam ciężarem. Darujcie mi tę niesprawiedliwość!",
      "Oto po raz trzeci jestem gotów przybyć do was; lecz ciężarem wam nie będę. Bo nie szukam waszych dóbr, lecz was samych. Bo przecież nie dzieci mają gromadzić skarby dla rodziców, lecz rodzice dla dzieci.",
      "Ja z radością poniosę ofiarę, owszem, sam pragnę stać się ofiarą za dusze wasze. Gdy miłuję was gorętszą miłością, czy wtedy zasługuję na to, aby być mniej miłowanym?",
      "Dobrze przyznają niektórzy - osobiście nie byłem wam ciężarem, lecz, jako człowiek przebiegły, podszedłem was chytrością.",
      "Czyż może wykorzystałem was przez jednego z tych, których do was posłałem?",
      "Dałem Tytusowi polecenie i wysłałem razem z nim wiadomego brata. Czy może Tytus was wyzyskał? Czy nie postępowaliśmy w tym samym duchu? Nie szliśmy tym samym śladem?",
      "Już od dawna musiało w was powstać przypuszczenie, że wygłaszamy przed wami swoją obronę. Nie! Mówimy w obliczu Boga w Chrystusie. A wszystko, najmilsi, dla waszego zbudowania.",
      "Obawiam się tylko tego, że przybywszy nie znajdę was takimi, jak bym sobie tego życzył, a wy znajdziecie mnie takim, jakim sobie nie życzycie; obawiam się, żeby nie było u was nadal sporów, zawiści, gniewu, intryg, oszustw, obmów, zuchwalstwa i niesforności.",
      "Lęk mnie ogarnia, że przy następnej bytności Bóg upokorzy mnie z waszego powodu i że smutek mieć będę z powodu wielu dawniejszych grzeszników, którzy się nie nawrócili; z powodu ich nieczystych, sprośnych i rozpustnych występków."
    ],
    [
      "Po raz trzeci wybieram się teraz do was. Każda sprawa ma być stwierdzona przez wypowiedzi dwóch lub trzech świadków (Pwt 19, 15).",
      "Zapowiedziałem to już tym, którzy dawniej dopuścili się grzechu, oraz wszystkim innym i powtarzam raz jeszcze dziś, kiedy jestem nieobecny, tak jak to uczyniłem podczas mego drugiego pobytu: kiedy znów przybędę, nie będę się litował.",
      "Żądacie przecież dowodu na to, że Chrystus przemawia we mnie. Otóż on nie jest słaby wobec was, lecz okazuje swą moc wśród was.",
      "Chociaż był ukrzyżowany w swej słabości, lecz teraz żyje przez Bożą moc. A my podobnie; jesteśmy słabi w nim, lecz żyć będziemy wespół z nim przez moc Bożą w naszym postępowaniu wobec was.",
      "Badajcie samych siebie, czy trwacie w wierze! Wypróbujcie siebie! Czyż nie znacie siebie i nie wiecie, że Jezus Chrystus jest w was? Chyba że próba wypadnie przeciwko wam.",
      "Ufam jednak, iż uznacie, że my wytrzymujemy próbę.",
      "Błagamy Boga, abyście nic złego nie czynili; a to nie w tym celu, aby się okazało, że my próbę wytrzymujemy, lecz abyście pełnili dobro, chociażbyśmy na pozór próby nie wytrzymali.",
      "Bo nie mamy żadnej mocy przeciwko prawdzie, mamy ją jedynie w służbie prawdy.",
      "Cieszymy się, owszem, gdy my jesteśmy słabi, a wy mocni jesteście. Dlatego też modlimy się o wasze udoskonalenie.",
      "Piszę wam o tych rzeczach, będąc daleko od was, abym nie był zmuszony przybywszy do was postąpić surowo mocą tej władzy, którą mi dał Pan na zbudowanie, a nie burzenie.",
      "A teraz, bracia, weselcie się; pracujcie nad swym udoskonaleniem; przyjmijcie upomnienia. Bądźcie jednej myśli i żyjcie w pokoju, a Bóg miłości i pokoju będzie z wami.",
      "Pozdrówcie jedni drugich pocałunkiem świętym! Pozdrawiają was wszyscy święci.",
      "Łaska Pana Jezusa Chrystusa i miłość Boga oraz Duch Święty ze swymi darami niech będzie z wami wszystkimi! [Amen.]",
      "- - -1"
    ]
  ],
  [
    [
      "Paweł ustanowiony apostołem nie przez ludzi ani za sprawą człowieka, lecz przez Jezusa Chrystusa i Boga Ojca, który- wskrzesił go z martwych,",
      "i bracia wszyscy, którzy są przy mnie, do gmin w Galacji.",
      "Łaska wam i pokój od Boga, Ojca naszego, i od Pana naszego Jezusa Chrystusa,",
      "który wydal siebie za grzechy nasze, aby wyrwać nas z teraźniejszego świata i złości jego. Taka była wola Boga, Ojca naszego.",
      "Jemu niech będzie chwała na wieki wieków. Amen.",
      "Nadziwić się nie mogę, że tak szybko dajecie odwieść się od tego, który powołał was w łasce Chrystusa, aby przejść do innej ewangelii.",
      "A w rzeczy samej nie ma innej ewangelii. Są tylko pewni ludzie, którzy sieją zamęt wśród was i którzy chcieliby przekręcić Ewangelię Chrystusową.",
      "Lecz choćbyśmy, ja sam lub anioł z nieba, głosili wam inną ewangelię niż ta, którą przynieśliśmy wam - niech będzie przeklęty!",
      "Powiedziałem to dawniej już, a dziś powtarzam: jeżeli wam ktoś inną ewangelię przynosi niż ta, którą otrzymaliście - niech będzie przeklęty!",
      "Czyż ubiegam się dziś o względy u ludzi, czy u Boga? Czy staram się ludziom podobać? Gdybym jeszcze pragnął podobać się ludziom, nie byłbym sługą Chrystusa.",
      "Oświadczam wam, bracia, że Ewangelia, którą głosiłem, nie jest dziełem ludzkim",
      "ani nie otrzymałem jej i nie wyuczyłem się od człowieka, lecz Jezus Chrystus mi ją objawił.",
      "Bo zapewne słyszeliście o tym, jak to postępowałem ongiś, będąc jeszcze żydem; jak zażarcie prześladowałem Kościół Boży chcąc go zniszczyć.",
      "W swej żarliwości dla żydostwa prześcignąłem wielu rówieśników swoich w moim narodzie. Niezmierną gorliwość okazywałem wszystkiemu, co przodkowie mi przekazali.",
      "Wówczas spodobało się temu, który mnie wybrał, gdy byłem jeszcze w łonie matki, i powołał przez łaskę swoją,",
      "objawić Syna swego we mnie. Miałem wśród pogan szerzyć Dobrą Nowinę o nim. Od chwili tej nie radziłem się już żadnego człowieka, który jest przecież słaby i ułomny.",
      "Nie wstąpiłem też do Jerozolimy, do tych, którzy przede mną byli apostołami, lecz udałem się do Arabii, a później wróciłem znów do Damaszku.",
      "Dopiero po trzech latach udałem się do Jerozolimy, aby poznać Kefasa, i pozostałem u niego piętnaście dni.",
      "Z innych apostołów widziałem jedynie Jakuba, brata Pańskiego.",
      "To, co wam piszę - Bóg mi świadkiem nie jest kłamstwem.",
      "Potem udałem się w okolice Syrii i Cylicji.",
      "Osobiście bytem nie znany gminom chrześcijańskim w Judei.",
      "Słyszały tylko, że ich dawniejszy prześladowca teraz głosi wiarę, którą przedtem wytępić zamierzał.",
      "Tak stałem się przyczyną, że wielbili Boga."
    ],
    [
      "Po czternastu latach udałem się z Barnabą znów do Jerozolimy, zabierając ze sobą Tyrusa.",
      "A podjąłem się tej podróży na skutek otrzymanego objawienia. Tam przedłożyłem Ewangelię, którą głoszę wśród pogan; i przedłożyłem ją przede wszystkim tym mężom, którzy zażywają szczególnego poważania. Chciałem bowiem stwierdzić, czy nie biegnę lub nie biegłem na próżno.",
      "Lecz nawet Tytusa, mego towarzysza, choć był poganinem, nie zmuszono do obrzezania,",
      "mimo że się między nas wkradli intruzi, fałszywi bracia, którzy szpiegowali wolność naszą, jaką mamy w Chrystusie Jezusie; dążeniem zaś ich było zrobić z nas z powrotem niewolników.",
      "Lecz nie ustąpiliśmy im w niczym ani na chwilę, aby prawda Ewangelii mogła uchować się u was.",
      "Co zaś do mężów o uznanej powadze - jakimi byli dawniej, o to się nie troszczę; Bóg nie patrzy na osobę - otóż ci poważni mężowie niczego mi więcej nie przykazali.",
      "Wręcz przeciwnie, zrozumieli, że powierzone mi zostało głoszenie Ewangelii wśród nieobrzezanych, tak jak Piotrowi wśród obrzezanych.",
      "Bo ten, który uczynił z Piotra apostoła obrzezanych, uczynił ze mnie również apostoła pogan.",
      "Poznali też łaskę, jaka była mi dana. Więc Jakub, Kefas i Jan - których wszyscy uznają za filary - podali prawicę mnie i Barnabie na znak jedności: nasze pole działalności miało być wśród pogan, ich zaś wśród obrzezanych.",
      "Tylko mieliśmy pamiętać o ubogich. A to czyniłem z całą gotowością.",
      "Lecz kiedy Kefas przybył do Antiochii, sprzeciwiłem mu się otwarcie, dlatego że postępowanie jego stało się naganne.",
      "Bo zanim nadeszli niektórzy ludzie z otoczenia Jakuba, przyjmował posiłki w towarzystwie braci pochodzących z pogan. A gdy tamci przybyli, wycofał się i trzymał z dala, z obawy przed obrzezanymi.",
      "Reszta żydów poszła za nimi w tym nieszczerym postępowaniu; nawet Barnaba dał się uwieść przez ich hipokryzję.",
      "Więc kiedy się spostrzegłem, że ich postępowanie nie odpowiada prawdzie ewangelijnej, odezwałem się do Kefasa wobec wszystkich: Jeżeli ty, będąc żydem, żyjesz wedle zwyczaju pogańskiego, a nie żydowskiego, to jakże możesz zmuszać pogan, by żyli wedle żydowskiego obyczaju?",
      "My jesteśmy żydami z urodzenia, a nie grzesznymi poganami.",
      "Wiemy jednak, że człowiek zyskuje usprawiedliwienie nie przez uczynki wedle Zakonu, lecz przez wiarę w Jezusa Chrystusa. Dlatego przyjęliśmy wiarę w Chrystusa Jezusa, aby uzyskać usprawiedliwienie z wiary w Chrystusa - a nie na podstawie uczynków wedle Zakonu. Bo przez uczynki wedle Zakonu żaden człowiek usprawiedliwiony nie będzie.",
      "Jeżeli jednak, szukając usprawiedliwienia w Chrystusie, mimo wszystko bylibyśmy poczytani za grzeszników, czyż nie służyłby wówczas Chrystus sprawie grzechu? Przenigdy.",
      "Raczej staję się winny, jeżeli odbudować usiłuję, co już zburzyłem.",
      "Bo przez Zakon umarłem dla Zakonu, aby żyć dla Boga. Jestem ukrzyżowany wespół z Chrystusem na zawsze.",
      "Już nie ja żyję, lecz żyje we mnie Chrystus. Prawda, na razie żyję w ciele; lecz żyję w wierze w Syna Bożego, który mnie umiłował i wydał samego siebie za mnie.",
      "Nie gardzę łaską Bożą. Otóż jeżeli usprawiedliwienie zyskuje się przez Zakon, Chrystus umarł daremnie."
    ],
    [
      "O bezrozumni Galatowie! Kto was urzekł? A przecież stawiano wam przed oczy jako żywy obraz Jezusa Chrystusa na- krzyżu!",
      "Chciałbym dowiedzieć się od was jednej, jedynej rzeczy: czy Ducha, którego otrzymaliście, zawdzięczacie uczynkom wedle Zakonu, czy też posłuchowi, jaki daliście wierze?",
      "Czy jesteście aż tak nierozumni? Rozpocząć od ducha, by skończyć w ciele.",
      "Czyż na darmo doświadczyliście tak wielkich rzeczy? Gdyby to istotnie było na darmo!",
      "Czyż ten, który udziela wam Ducha i cuda wśród was działa, czyni to dla uczynków wedle Prawa, czy też dla posłuchu, który daliście wierze?",
      "Rzecz ma się tak jak z Abrahamem: Uwierzył Bogu i to poczytano mu jako usprawiedliwienie (Rdz 15, 6). 3:7 Chciejcie więc zrozumieć: synami Abrahama są ci, którzy wierzą.",
      "- - -",
      "Dlatego też Pismo przewidując, że Bóg usprawiedliwi pogan przez wiarę, zapowiedziało Abrahamowi tę dobrą nowinę: W tobie błogosławione będą wszystkie narody (Rdz 12, 3).",
      "Zatem ci, którzy wierzą, błogosławieni są wespół z wierzącym Abrahamem.",
      "Przeciwnie, nad wszystkimi, którzy polegają na uczynkach wedle Zakonu, ciąży przekleństwo. Bo napisane jest: Przeklęty niech będzie każdy, który nie czyni wytrwale wszystkiego, co napisane jest w księdze Prawa (Pwt 27, 26).",
      "To zaś, że nikt nie bywa usprawiedliwiony przed Bogiem przez Zakon, wynika jasno stąd, że sprawiedliwy z wiary żyje (Ha 2, 4).",
      "A Zakon nie pochodzi z wiary; w nim obowiązuje raczej zasada: Kto te przykazania wypełni, znajdzie przez nie życie (Kpł 18, 5).",
      "Chrystus wykupił nas z przekleństwa Zakonu, stając się dla nas Przekleństwem. Bo napisane jest: Przeklęty każdy, który wisi na drzewie (Pwt 21, 23).",
      "W taki to sposób miało błogosławieństwo Abrahamowe stać się w Chrystusie Jezusie udziałem pogan; a my mieliśmy przez wiarę otrzymać Ducha obiecanego.",
      "Bracia, nawiązuję do ludzkich stosunków. Nikt nie może obalić ani cokolwiek dodać do testamentu, prawnie sporządzonego, choć tylko przez człowieka.",
      "Otóż obietnice dane zostały Abrahamowi i potomkowi jego. Nie jest powiedziane: potomkom, w liczbie mnogiej, lecz w liczbie pojedynczej: „i potomkowi temu, którym jest Chrystus.",
      "Chcę przez to powiedzieć: rozporządzenia testamentowego, nadanego prawnie przez Boga, nie może Zakon, który nastał dopiero po czterystu trzydziestu latach, znieść i tym sposobem unicestwić obietnice.",
      "Bo gdyby dziedzictwo pochodziło z Zakonu, nie pochodziłoby już z obietnicy; tymczasem okazał Bóg przez obietnicę Abrahamowi swą łaskawość.",
      "Czymże jest tedy zakon? Przydany został ze względu na wykroczenia do czasu przyjścia Potomka, do którego odnosiło się przyrzeczenie. Został przekazany przez aniołów przy współdziałaniu pośrednika.",
      "Lecz gdzie chodzi o jedną osobę, nie potrzeba pośrednika; otóż Bóg jest jeden.",
      "Czy wobec tego Zakon stoi w sprzeczności z obietnicami Boga? Żadną miarą. Gdyby był dany Zakon, który by mógł udzielać życia, wówczas rzeczywiście usprawiedliwienie miałoby swe źródło w Zakonie.",
      "Lecz Pismo stwierdza, że wszystko znalazło się pod panowaniem grzechu. Tak obietnica miała stać się udziałem wiernych przez wiarę w Jezusa Chrystusa.",
      "Zanim przyszła wiara, byliśmy zamknięci i pod strażą Zakonu; tak mieliśmy oczekiwać objawienia się wiary.",
      "W ten sposób Zakon stał się naszym wychowawcą, któremu polecono, by nas zaprowadził do Chrystusa; wiara miała być źródłem naszego usprawiedliwienia.",
      "Kiedy zaś nadeszła wiara, nie jesteśmy już pod opieką wychowawcy.",
      "Bo przez wiarę jesteście wszyscy synami Bożymi w Chrystusie Jezusie.",
      "Wszyscy, którzy przyjęliście chrzest na Chrystusa, przyoblekliście Chrystusa.",
      "Odtąd nie ma już żyda ani poganina, niewolnika ani wolnego człowieka, nie ma już mężczyzny ani niewiasty. Wszyscy bowiem jesteście żywą jednością w Chrystusie Jezusie.",
      "A jeżeli do Chrystusa należycie, jesteście też potomstwem Abrahama i dziedzicami wedle obietnicy."
    ],
    [
      "Słuchajcie! Jak długo dziedzic jest nieletni, w niczym nie różni się od sługi, chociaż jest panem wszystkiego.",
      "Aż do czasu ustalonego przez ojca pozostaje w zależności od opiekunów i rządców.",
      "Tak też było z nami. Jak długo byliśmy nieletni, żyliśmy w niewoli elementów tego świata.",
      "Lecz gdy nadeszła pełność czasu, zesłał Bóg Syna swego, zrodzonego przez niewiastę i poddanego Zakonowi.",
      "Zadaniem jego było odkupić tych, którzy byli pod jarzmem Zakonu, i uczynić nas synami przybranymi.",
      "A dowodem na to, że jesteście synami, jest to, że Bóg zesłał Ducha Syna swego do serc naszych, który woła: Abba, Ojcze!",
      "Więc nie jesteś już sługą, lecz synem; a jeśli jesteś synem, to także dziedzicem - przez Boga.",
      "Dawniej, kiedy nie znaliście jeszcze Boga, służyliście bożkom, które w rzeczywistości wcale nie istnieją.",
      "Lecz teraz znacie Boga, a raczej zostaliście poznani przez Boga. Jakie więc możecie z powrotem zwracać się do bezsilnych i mizernych elementów i chcieć im znów na nowo służyć w niewoli?",
      "Zachowujecie przecież dni, miesiące, pory roku i lata.",
      "Obawiam się, czy nie na darmo trudziłem się wśród was!",
      "Proszę was, bracia, stańcie się podobni do mnie, bo i ja upodobniłem się do was. Nie zrobiliście mi nigdy żadnej przykrości.",
      "Wiecie, jak to za pierwszym razem, kiedy głosiłem wam Ewangelię, ciało moje osłabione było ciężką niemocą",
      "i na jaką próbę widok mego ciała was wystawił: a wy nie wzgardziliście mną i nie odtrąciliście mnie; przeciwnie, przyjęliście mnie jak anioła Bożego, jak samego Chrystusa Jezusa.",
      "Gdzie podział się ten błogi zapał? Mogę wam to zaświadczyć, że gdyby to było możliwe, bylibyście sobie oczy wyłupili, aby mi je dać.",
      "Czy stałem się waszym wrogiem, dlatego że powiedziałem wam prawdę?",
      "Zabiegają o was z mało szlachetnych pobudek: chcą was oderwać ode mnie i posiąść wasze przywiązanie.",
      "Zapewne, jest miłą rzeczą odbierać dowody przywiązania, gdy chodzi o szlachetną sprawę; lecz niech to się stale dzieje, a nie tylko wówczas, kiedy jestem między wami.",
      "Dzieci moje drogie! Na nowo rodzę was w bólach, aż nie ukształtuje się w was Chrystus.",
      "O, jak bardzo chciałbym w tej chwili być blisko was i nadać głosowi memu odmienny wyraz, bo nie wiem, co mam począć z wami.",
      "Odpowiedzcie mi wy, którzy chcecie poddać się Zakonowi: czy nie słyszycie, co Zakon mówi?",
      "Wszak jest tam napisane, że Abraham miał dwóch synów, jednego z niewolnicy, a drugiego z wolnej niewiasty (por. Rdz 16, 15; 21, 2 ns.).",
      "Ten z niewolnicy był dzieckiem ciała, a ten z wolnej był dzieckiem obietnicy.",
      "W tym opowiadaniu zawarte jest jeszcze inne znaczenie. Niewiasty te wyobrażają dwa przymierza: pierwsza wyobraża przymierze z góry Synaj, które niewolników stwarza, to jest Agar.",
      "Rzeczywiście, Synaj jest górą w Arabii. Wyobraża on dzisiejsze Jeruzalem, które żyje w niewoli razem z dziećmi swymi.",
      "Wolna niewiasta zaś oznacza Jeruzalem tam w górze, matkę naszą.",
      "Bo napisane jest: Wesel się, niepłodna, która nie rodziłaś! Wykrzykuj z radości, która nie znałaś bólów rodzenia! Bo więcej dzieci ma ta, która była opuszczona, aniżeli zamężna (Iz 54, 1).",
      "Wy, bracia, jesteście, jak Izaak, synami obietnicy.",
      "Ale jak dawniej syn ciała prześladował syna ducha, tak dzieje się i po dziś dzień.",
      "Lecz co mówi Pismo? Porzuć niewolnicę i wyrzecz się jej syna! Bo syn niewolnicy nie będzie dziedzicem na równi z synem wolnej (Rdz 21, 10).",
      "Tak oto, bracia, nie jesteśmy dziećmi niewolnicy, lecz wolnej."
    ],
    [
      "Chrystus wyprowadził nas z niewoli ku stałej wolności. Więc stójcie mocno i nie poddawajcie się na nowo pod jarzmo niewoli.",
      "Tak, to powiadam wam ja, Paweł: jeżeli przyjmiecie obrzezanie, Chrystus nie przyda się wam na nic.",
      "Zapewniam jeszcze raz każdego, który podda się obrzezaniu: obowiązany jest zachowywać Zakon w całości.",
      "Jeżeli szukacie usprawiedliwienia przez Zakon, wzięliście rozbrat z Chrystusem i utraciliście łaskę.",
      "Bo my spodziewamy się od Ducha i przez wiarę upragnionego usprawiedliwienia.",
      "Bo w Chrystusie Jezusie nie ma znaczenia ani obrzezanie, ani nieobrzezanie, a jedynie wiara, która przez miłość w czyn się obraca.",
      "Biegliście tak doskonale! Kto zatrzymał was i odwiódł od posłuszeństwa wobec prawdy?",
      "Do tego nie skłonił was ten, który was powołał.",
      "Trochę kwasu zakwasza wszystko ciasto.",
      "Lecz mam to zaufanie do was w Panu, że nie odmienicie się. A ten, który szerzy zamęt między wami, poniesie karę, kimkolwiek by był.",
      "Jeżeli to prawda, bracia, że głoszę jeszcze obrzezanie, to dlaczego jestem w dalszym ciągu prześladowany?* Wówczas nie byłoby już zgorszenia krzyża.",
      "Niechże ci, którzy was buntują, staną się w ogóle rzezańcami!",
      "Bracia, wy jesteście do wolności powołani. Tylko nie dajcie ciału folgi pod pozorem tej wolności; niech miłość stanie się dla was raczej bodźcem, by służyć sobie wzajemnie.",
      "Bo cały Zakon znajduje swe wypełnienie w tym jednym zdaniu: Będziesz miłował bliźniego swego jak siebie samego (Kpł 19, 18).",
      "Jeżeli zaś jeden drugiego kąsa i gryzie, patrzcie, żebyście się wzajemnie nie pożarli.",
      "A zatem powiadam wam: Niech duch wami powoduje, a żądzom cielesnym folgi dawać nie będziecie.",
      "Bo pożądliwości ciała przeciwne są duchowi; a duch walczy przeciwko ciału, bo między nimi zgody nie ma. Stąd nie czynicie tego, co chcecie.",
      "Jeżeli dacie kierować się duchowi, nie jesteście już pod panowaniem Zakonu.",
      "Wszyscy wiedzą, jakie to uczynki rodzą się z ciała; mianowicie: nierząd, nieczystość [bezwstyd], rozpusta,",
      "bałwochwalstwo, gusła, nieprzyjaźń, spory, zawiści, gniewy, zwady, swary, rozłamy,",
      "zazdrość, zabójstwa, pijaństwo, hulanki i temu podobne rzeczy. Ostrzegam was, jak to już dawniej czyniłem: kto dopuszcza się tych rzeczy, nie dostąpi królestwa Bożego.",
      "Owocem zaś Ducha jest miłość, radość, pokój, cierpliwość, prawość, dobroć, wierność,",
      "łagodność [skromność], wstrzemięźliwość [czystość]. Przeciw tym, którzy tak żyją, nie ma Zakonu.",
      "Ci, którzy do Chrystusa Jezusa należą, ukrzyżowali swe ciało z jego namiętnościami i pożądliwościami.",
      "Jeżeli żyjemy duchem, postępujmy też wedle Ducha.",
      "Nie bądźmy chciwi próżnej chwały ani wyzywający wobec innych, ani zazdrośni."
    ],
    [
      "Bracia, jeżeli ktoś niebacznie dopuści się wykroczenia, przyprowadźcie go do porządku w duchu łagodności, jako ludzie duchem kierowani. A uważaj na siebie samego, bo pokusa może także ciebie dosięgnąć.",
      "Jeden drugiego brzemiona noście, a tak wypełnicie prawo Chrystusowe.",
      "Bo jeśli kto myśli, że jest czymś, podczas gdy jest niczym, samego siebie oszukuje.",
      "Niech każdy bada własne postępowanie, wtedy odniesie chwałę jedynie z własnych uczynków, a nie z tego, co należy się drugim.",
      "Bo każdy musi nieść własne brzemię.",
      "Ten, któremu głosi się słowo Boże, niechaj użyczy ze wszystkich dóbr swoich temu, kto go uczy.",
      "Nie łudźcie się. Z Boga szydzić nie można. Co człowiek sieje, żąć będzie.",
      "Kto sieje w swym ciele, temu ciało wyda jako plon zgniliznę; a kto sieje w duchu, temu wyda duch jako plon życie wieczne.",
      "Czyńmy dobrze i nigdy nie ustawajmy. Gdy nadejdzie pora, zbierzemy plony, o ile nie ustaniemy w wysiłku.",
      "Dlatego, póki jeszcze czas, czyńmy wszystkim dobrze, a zwłaszcza tym, którzy wyznają tę samą co my wiarę.",
      "Przypatrzcie się tym wielkim literom, jakie tu własnoręcznie stawiam.",
      "Ci, którzy ubiegają się o ludzkie względy, chcą was zmusić do przyjęcia obrzezania; a wszystko po to, aby tylko nie narazić się na prześladowanie z powodu krzyża Chrystusowego.",
      "Bo ci zwolennicy obrzezania sami nie przestrzegają Zakonu. Żądają od was obrzezania, aby ciało wasze mogło stać się dla nich powodem do przechwałek.",
      "Co do mnie, niech Bóg mnie uchowa, abym w czymś innym chwały szukał, jak tylko w krzyżu Pana naszego, Jezusa Chrystusa, przez który ukrzyżowany jest świat dla mnie po wszystkie czasy, a ja dla świata.",
      "Niczym jest obrzezanie i niczym nieobrzezanie; a ważne jest tylko stać się nowym stworzeniem.",
      "Wszystkim, którzy tej zasady trzymać się będą, pokój i miłosierdzie; a także Izraelowi Bożemu!",
      "Odtąd niech mi już nikt nie dokucza; bo ja noszę na swym ciele znamiona [Pana] Jezusa.",
      "Łaska Pana naszego Jezusa Chrystusa niech będzie z duchem waszym, bracia! Amen.1"
    ]
  ],
  [
    [
      "Paweł, z woli Bożej apostoł Jezusa Chrystusa, do świętych w Efezie, do wiernych w Chrystusie Jezusie.",
      "Łaska wam i pokój od Boga, Ojca naszego, i od Pana Jezusa Chrystusa.",
      "Niech będzie błogosławiony Bóg, Ojciec Pana naszego Jezusa Chrystusa, który z wysokości niebios obsypał nas wszelkim błogosławieństwem duchowym w Chrystusie.",
      "W nim wybrał nas już przed stworzeniem świata, aby miłość uczyniła nas w oczach jego świętymi i nieskazitelnymi.",
      "Wedle upodobania i uznania swej wolnej woli",
      "przeznaczył nas na synów przybranych przez Jezusa Chrystusa, ażeby zajaśniała w chwale wspaniałość łaski jego, którą obdarzył nas przez Syna swego umiłowanego.",
      "W nim, we krwi jego, jesteśmy odkupieni i otrzymaliśmy grzechów odpuszczenie; a to jest darem łaski jego,",
      "którą rozlał na nas obficie wraz z pełnią mądrości i rozumu.",
      "Toć objawił nam tajemnicę swej woli, zgodnie z wyrokiem,",
      "który postanowił wykonać w nim, gdy nadejdzie pełnia czasu, a mianowicie złączyć znów wszystko, co jest w niebie i na ziemi, w Chrystusie jako głowie.",
      "W nim też jesteśmy powołani do objęcia dziedzictwa-otrzymawszy to przeznaczenie, stosownie do planu powziętego przez tego, który wszystko zgodnie z wyrokami swej woli wykonuje.",
      "Chwała jego ma róść przez nas, którzy swą nadzieję już od dawna położyliśmy w Chrystusie.",
      "W nim też zostaliście oznaczeni pieczęcią przyobiecanego Ducha Świętego, usłyszawszy przedtem i przyjąwszy z wiarą słowo prawdy, Wesołą Nowinę o zbawieniu waszym.",
      "Ten ci jest zadatkiem dziedzictwa naszego, aż nastąpi ostateczne zbawienie, które uczyni z nas własność Boga na większą chwałę jego.",
      "Dlatego też, usłyszawszy o wierze waszej w Pana Jezusa i o miłości waszej dla wszystkich świętych,",
      "nie ustaję dzięki czynić za was i wspominać was w swych modlitwach.",
      "Niech Bóg Pana naszego Jezusa Chrystusa, Ojciec chwały, użyczy wam ducha mądrości, ducha, który wam go objawi i da go wam poznać,",
      "niech oświeci oczy serc waszych, abyście zrozumieli, do jakiej powołani jesteście nadziei, jakie skarby chwały dziedzictwo jego wam wśród świętych go tuje",
      "i jak niezrównanie wielka jest moc jego, która okazuje się na nas, wierzących. Jest to ta sama wszechwładna moc,",
      "którą okazał na Chrystusie, gdy go z martwych wskrzesił i posadził po swej prawicy w niebiesiech,",
      "wysoko ponad wszelkie Księstwa, Władze, Moce i Państwa; i nie tylko ponad wszelką istotę, która jest w tym czasie, ale nawet dopiero w przyszłym wieku zaistnieje.",
      "Poddał wszystko pod nogi jego i ustanowił go głową dla całego Kościoła,",
      "który jest ciałem jego, jest dopełnieniem tego, który wszystko całkowicie wypełnia."
    ],
    [
      "Byliście umarli przez występki i grzechy swoje,",
      "w których żyliście ongiś na wzór tego świata, pod panowaniem władcy tych sił, które unoszą się w powietrzu. Jest to ten sam duch który obecnie jeszcze działa w duszach buntowników.",
      "Do nich należeliśmy również my wszyscy, gdy dawniej wiedliśmy żywot oddany cielesnym pożądliwościom, gdy robiliśmy to, czego pożądały ciało i zmysły, będąc z przyrodzenia, na równi z innymi, przedmiotem gniewu [Bożego].",
      "Lecz potem w swej niezmierzonej litości, wiedziony ogromem swej miłości ku nam,",
      "Bóg przywrócił nam życie razem z Chrystusem, chociaż byliśmy przez grzechy w śmierci pogrążeni; bo zbawienie nasze z łaski dokonane zostało.",
      "Wskrzesił nas z martwych w Chrystusie Jezusie i w nim oddał nam w niebiesiech mieszkanie.",
      "Tak to chciał w przyszłych wiekach okazać niezmierzone bogactwo swej łaski przez dobroć swą względem nas w Chrystusie Jezusie.",
      "Przez łaskę bowiem zbawieni jesteście mocą wiary. Nie jest to waszą zasługą, lecz jest darem Bożym.",
      "Nie sprawiły tego uczynki nasze, żeby nikt nie mógł się przechwalać.",
      "Dziełem jego jesteśmy, stworzeni w Chrystusie Jezusie, by wykonywać dobre uczynki; Bóg przygotował je od dawna, a my winniśmy je pełnić.",
      "Wspomnijcie na to: ongiś ci, którzy mienią się obrzezanymi, a których obrzezanie dokonane jest ręką na ciele, nazywali nieobrzezanymi was, którzy istotnie byliście z urodzenia poganami.",
      "Wówczas żyliście bez Chrystusa, wyłączeni ze społeczności izraelskiej i bez udziału w przymierzu, dającym obietnicę; bez nadziei i bez Boga w świecie.",
      "A teraz, złączeni z Chrystusem, staliście się bliskimi przez krew Chrystusową - wy, którzy dawniej byliście obcymi.",
      "On jest pokojem naszym; on zjednoczył obydwie strony i usunął ścianę, która nas dzieliła. On usunął przyczynę wrogości",
      "znosząc w swym ciele Zakon z jego przykazaniami i przepisami. Takim sposobem chciał przywrócić pokój i przekształcić obydwie strony w jednego nowego człowieka w swej osobie,",
      "chciał obydwie strony, złączywszy je w jedno ciało, pojednać z Bogiem przez swój krzyż, na którym zniweczył nieprzyjaźń.",
      "I przyszedł, aby głosić nowinę o pokoju wam, którzy byliście oddaleni, i zwiastować pokój tym, którzy blisko byli.",
      "Przez niego mamy, jedni i drudzy, dostęp do Ojca w jednym Duchu.",
      "A tak nie jesteście już obcymi i przychodniami, lecz współobywatelami jesteście świętych i domownikami Boga;",
      "apostołowie i prorocy są tym fundamentem, na którym zbudowani jesteście, a sam Chrystus Jezus jest kamieniem węgielnym.",
      "W nim cała budowla mocno jest zespolona i wzrasta, by tworzyć świątynię świętą w Panu.",
      "Na nim wsparci, wznosicie się także wy przez Ducha, aby stać się przybytkiem Bożym."
    ],
    [
      "To jest powodem, że ja, Paweł, więzień Chrystusa Jezusa, działam dla was, pogan.",
      "Zapewne słyszeliście o darze łaski Bożej, którą otrzymałem dla waszego dobra:",
      "że przez objawienie poznałem tajemnicę, o której powyżej w krótkości wam pisałem.",
      "Stąd możecie, czytając te wywody, wnioskować, ile wiem o tajemnicy Chrystusowej.",
      "W dawniejszych czasach nie była ona podana do wiadomości synom ludzkim, a za naszych dni została objawiona przez jego Ducha świętym apostołom i prorokom:",
      "a mianowicie, że poganie są także dziedzicami i członkami jego ciała, są także uczestnikami obietnicy w Chrystusie Jezusie przez Ewangelię.",
      "A ja stałem się sługą tej Ewangelii dzięki darowi łaski Bożej udzielonej mi przez jego wszechmocne działanie.",
      "Mnie, najmniejszemu ze wszystkich świętych, dana została łaska, abym głosił poganom niezgłębione bogactwo Chrystusa",
      "i wszystkim wykazał, na czym polega plan zbawienia, tajemnica od wieków ukryta w Bogu, Stwórcy wszechświata.",
      "Teraz mają za pośrednictwem Kościoła Księstwa i Władze niebieskie poznać wieloraką mądrość Boga.",
      "Takie było jego odwieczne postanowienie, które urzeczywistnił w Chrystusie Jezusie, Panu naszym.",
      "Z niego czerpiemy ufność i odwagę, abyśmy posiadając wiarę w niego, przystąpili do Boga pełni zaufania.",
      "Stąd proszę was, nie upadajcie na duchu z powodu utrapień, które ja dla was znoszę, bo przynoszą wam chlubę.",
      "Dlatego zginam kolana przed Ojcem [Pana naszego Jezusa Chrystusa],",
      "od którego bierze swą nazwę wszelka społeczność w niebie i na ziemi.",
      "Niech dozwoli wam wedle bogactwa swej chwały stać się przez Ducha jego mocnymi i silnymi w życiu wewnętrznym;",
      "niech Chrystus mieszka w sercach waszych przez wiarę; zapuśćcie głęboko korzenie w miłości i ugruntujcie się w niej,",
      "abyście wespół ze wszystkimi świętymi pojąć zdołali, jaka jest szerokość i długość, wysokość i głębia,",
      "i poznać mogli miłość Chrystusową, która przewyższa wszelkie poznanie. A tak zostaniecie napełnieni całą pełnią Bożą.",
      "Temu, który przez swą moc, jaka w nas skutecznie działa, potrafi nieskończenie więcej uczynić niż to, o co prosimy lub co pomyśleć zdołamy -",
      "jemu niech będzie chwała w Kościele i w Chrystusie Jezusie, od pokolenia do pokolenia na wieki wieków. Amen."
    ],
    [
      "A zatem upominam was, ja, który dźwigam kajdany dla sprawy Pana, abyście wiedli życie godne powołania, do którego wezwani zostaliście,",
      "z wszelką pokorą, cichością i cierpliwością. Znoście jeden drugiego w miłości.",
      "Starajcie się zachować jedność ducha przez więzy pokoju.",
      "Jest tylko jedno ciało i jeden duch, tak jak powołanie wasze przyniosło wam jedną jedyną nadzieję.",
      "Jest tylko jeden Pan, jedna wiara, jeden chrzest.",
      "Jest tylko jeden Bóg i Ojciec wszystkich, który jest ponad wszystkich i działa we wszystkich, i jest we wszystkich.",
      "Każdy z nas otrzymał łaskę w tej mierze, w jakiej mu Chrystus udzielił.",
      "Dlatego powiedziane jest: Wstąpił na wysokości, powiódł ze sobą jeńców i rozdał dary ludziom (Ps 67, 19).",
      "Cóż innego oznacza wstąpił niż to, że wpierw zstąpił na niskości ziemskie?",
      "A ten, który zstąpił, to ten sam, który wstąpił ponad wszystkie niebiosa, by wszechświat napełnić.",
      "On to ustanowił jednych apostołami, drugich prorokami, innych ewangelistami, pasterzami i nauczycielami.",
      "Zadaniem ich jest zaprawiać świętych do wykonania urzędu posługiwania, aby budowali ciało Chrystusowe -",
      "dopóki nie dojdziemy wszyscy do jedności w wierze i do doskonałego poznania Syna Bożego; póki nie rozwiniemy się w męża dojrzałego; aż dojdziemy do wieku, mogącego objąć pełność Chrystusową.",
      "Wówczas nie będziemy już małymi dziećmi, które unosi fala tam i sam, a wiatr błędnej nauki przerzuca na wszystkie strony, tak że stają się igraszką oszukańczej gry fałszerzy lub ofiarą chytrości, którą przebiegle stosują błędne doktryny.",
      "A raczej, kierując się szczerą miłością, wrośniemy całkowicie w tego, który jest głową: w Chrystusa.",
      "Z niego bierze wszystko ciało swe scalenie i powiązanie, dzięki poszczególnym członkom, które wypełniają swe zadanie, stosownie do sprawności danej każdemu z osobna. Tak to dokonuje się wzrost ciała, które wznosi się w miłości.",
      "A zatem powiadam to zaklinając was w Panu: nie prowadźcie więcej życia, Takie poganie w swej przewrotności prowadzą.",
      "Ciemność ogarnęła ich umysły, a niewiedza w nich tkwiąca i zatwardziałość serca ich sprawiają, że życie w Bogu stało się im obce.",
      "Zatraciwszy poczucie wszystkiego, co wzniosłe, oddali się rozpuście; popełniają bezwstyd i gonią tylko za zyskiem.",
      "Nie taką naukę wynieśliście ze szkoły Chrystusa.",
      "O nim słyszeliście przecież; jego wam głoszono. Bo w Jezusie jest prawda.",
      "Winniście zatem wraz z życiem dawniejszym ściągnąć z siebie starego człowieka, którego zwodnicze żądze wiodą na zatracenie.",
      "Odnówcie ducha i myśli",
      "i obleczcie się w nowego człowieka, który stworzony jest na obraz Boży w sprawiedliwości i prawdziwej świętości.",
      "Dlatego wyrzeknijcie się kłamstwa i niech każdy z was prawdę mówi do bliźniego swego, boć jeden drugiego członkami jesteśmy.",
      "Gdy się gniewacie, nie grzeszcie! Niech słońce nie zachodzi nad gniewem waszym;",
      "nie stwarzajcie dla diabła dogodnej sposobności.",
      "Kto kradł, niech więcej nie kradnie, lecz raczej niech przyłoży się do uczciwej pracy własnymi rękoma; aby mógł dzielić się z tym, który cierpi niedostatek.",
      "Niech żadne brzydkie słowo nie wyjdzie z ust waszych; używajcie tylko dobrych słów, które mogą budować [w wierze], gdy tego zajdzie potrzeba, i przynieść pożytek temu, kto ich słucha.",
      "Nie zasmucajcie Ducha Świętego Bożego, który wycisnął na was swe piętno jako znak na dzień odkupienia.",
      "Niech zgorzknienie i gwałtowność, gniew, kłótnie i bluźnierstwo nie mają do was dostępu, jak w ogóle wszelka złośliwość.",
      "Bądźcie raczej dobrzy jedni dla drugich i uczynni, bądźcie litościwi i darowujcie sobie wzajemnie, jak Bóg darował wam w Chrystusie."
    ],
    [
      "Naśladujcie Boga jako dzieci jego ukochane.",
      "Żyjcie w miłości tak, jak Chrystus was umiłował i wydał siebie samego za nas Bogu na dar i ofiarę o wdzięcznej wonności.",
      "Nierząd i wszelka nieczystość lub chciwość niech nawet wspomniane nie będą wśród was, tak jak to świętym przystoi,",
      "ani też ordynarne i błazeńskie rozmowy lub grube żarty; to nie przystoi. Natomiast należy tym więcej pamiętać o modlitwie dziękczynnej.",
      "Bo tego bądźcie całkiem pewni: żaden rozpustnik lub bezwstydnik, żaden chciwiec - to znaczy bałwochwalca - nie ma udziału w królestwie Chrystusa i Boga.",
      "Niech nikt was nie zwodzi próżnymi mowami, bo to staje się powodem gniewu Bożego, który spada na buntowników.",
      "Dlatego nie bratajcie się z nimi.",
      "Ongiś byliście ciemnością; lecz teraz jesteście światłością w Panu. Żyjcie jako synowie światłości.",
      "Otóż owocem światłości jest wszystko, co dobre, sprawiedliwe i prawdziwe.",
      "Badajcie, czy coś jest Panu miłe,",
      "i nie miejcie nic wspólnego z niepłodnymi uczynkami, zrodzonymi przez ciemność; raczej potępiajcie je otwarcie.",
      "Bo nawet wstyd mówić o tym, czego ci ludzie w skrytości się dopuszczają.",
      "Na wszystko zaś, co spotka się z otwartą naganą, pada snop światłości i zostaje na jaw wydobyte;",
      "a wszystko, co jest na jaw wydobyte, staje się światłością. Dlatego mówimy: Ocknij się ty, który śpisz! Powstańże z martwych, a Chrystus cię oświeci.",
      "[Bracia!] Baczcie zatem pilnie na swe postępowanie! Niech nie będzie bezrozumne, lecz zgodne z mądrością.",
      "Wykorzystujcie sposobną chwilę, bo nadeszły złe czasy.",
      "Nie bądźcie nierozumni, a chciejcie zrozumieć, jaka jest wola Pańska.",
      "Nie upijajcie się winem, bo to prowadzi do rozwiązłości. Lecz bądźcie pełni Ducha [Świętego].",
      "Śpiewajcie wspólnie psalmy, hymny i pieśni duchowe. Śpiewajcie Panu z całego serca i chwalcie go.",
      "Składajcie nieustannie dzięki za wszystko Bogu Ojcu w imię Pana naszego Jezusa Chrystusa.",
      "Bądźcie jedni drugim poddani w bojaźni Chrystusowej.",
      "Niech żony poddane będą swym mężom jak Panu.",
      "Bo mąż jest głową dla żony, zupełnie tak jak Chrystus jest głową dla Kościoła on, Zbawiciel ciała swego.",
      "Jak Kościół poddany jest Chrystusowi, tak też niech żony we wszystkim poddane będą mężom swoim.",
      "Mężowie, miłujcie żony wasze, jak Chrystus umiłował Kościół i wydał zań samego siebie,",
      "aby go uświęcić przez słowo [żywota] we chrzcie wodą.",
      "Tak to przysposobił sobie Kościół promienny, bez skazy i bez innych braków, lecz święty i niepokalany.",
      "Tak też mają mężowie miłować swe żony jak własne ciało. Kto swą żonę miłuje, samego siebie miłuje.",
      "Nikt nigdy nie miał w nienawiści własnego ciała, lecz karmi je i otacza troskliwą opieką. Tak czyni też Chrystus z Kościołem.",
      "Jesteśmy bowiem członkami ciała jego [z ciała jego i z kości jego].",
      "Dlatego opuści człowiek ojca swego i matkę swoją, a połączy się z żoną swą; i staną się ci dwoje jednym ciałem (Rdz 2, 24).",
      "W tym zawarta jest wielka tajemnica: a mam na myśli stosunek Chrystusa do swego Kościoła.",
      "W każdym razie winien każdy z was miłować swą żonę jak siebie samego, a żona ma poważać swego męża."
    ],
    [
      "Dzieci, bądźcie posłuszne swym rodzicom w Panu, bo to rzecz słuszna.",
      "Pierwsze przykazanie, któremu towarzyszy obietnica, brzmi: „Czcij ojca twego i matkę twoją,",
      "żeby ci się dobrze działo i żebyś długo żył na ziemi (Wj 20, 12).",
      "Ojcowie, nie pobudzajcie dzieci swych do gniewu, lecz wychowujcie je w duchu Pańskim, w jego nauce i karności.",
      "Niewolnicy, swym panom na ziemi bądźcie posłuszni z bojaźnią i szacunkiem, w prostocie serca, jak Chrystusowi.",
      "Wykonujcie swą służbę nie dla oka ani po to, by się przypodobać, lecz jako słudzy, będący własnością Chrystusa, którzy wolę Bożą pełnią ze szczerego serca.",
      "Służcie chętnie, jakby szło o Pana, a nie o ludzi.",
      "Wiecie przecież, że każdy - czy będzie to niewolnik, czy wolny człowiek - otrzyma od Pana swą nagrodę za dobro, które czyni.",
      "I wy, panowie, postępujcie względem nich tak samo. Gróźb zaniechajcie! Toć wiecie, że na równi z wami mają swego Pana w niebiesiech, a ten nie uznaje względów osobistych.",
      "A wreszcie [bracia] umacniajcie się w Panu przez przemożną moc jego.",
      "Obleczcie się w zbroję Bożą, abyście mogli stawić czoło zakusom diabelskim.",
      "Bo nie z ciałem i krwią staczamy bój, lecz z mocami i potęgami, ponurymi władcami tego świata, ze złymi duchami, które unoszą się w przestworzach.",
      "Dlatego przyodziejcie się w zbroję Bożą, abyście potrafili w złym dniu opór stawić, zwalczyć wszystko i dotrzymać pola.",
      "Więc stójcie mocno, przepasawszy swe biodra prawdą, przyodziani w pancerz sprawiedliwości,",
      "a na nogi wziąwszy obuwie gotowości głoszenia Ewangelii o pokoju.",
      "Nade wszystko uchwyćcie tarczę wiary, którą będziecie mogli stłumić wszystkie ogniste strzały złośnika.",
      "Weźcie też hełm zbawienia i chwyćcie za miecz ducha, którym jest słowo Boże.",
      "Zanoście każdego czasu przez Ducha gorące modły i błagania. W tym celu czuwajcie z wielką wytrwałością i módlcie się za wszystkich świętych,",
      "a także za mnie, aby mi dane było otworzyć usta i mówić śmiało, i otwarcie głosić tajemnice Ewangelii,",
      "dla której sprawuję poselstwo, dźwigając kajdany. Obym miał śmiałość i odwagę mówić o niej tak, jak to jest moim obowiązkiem.",
      "Chciałbym, abyście wy także dowiedzieli się, jak sprawy moje stoją i co porabiam. Tychikus, nasz ukochany brat, który jest wiernym sługą Pana, poda wam o tym wszystkim bliższe szczegóły.",
      "W tym celu posyłam go do was; niech wam poda wiadomość o mnie i pocieszy serca wasze.",
      "Niech Bóg Ojciec i Pan Jezus Chrystus udzieli braciom pokoju i miłości wraz z wiarą!",
      "Łaska niech będzie ze wszystkimi, którzy miłują Pana naszego Jezusa Chrystusa miłością nieodmienną. [Amen.]1"
    ]
  ],
  [
    [
      "Paweł i Tymoteusz, słudzy Chrystusa Jezusa, do wszystkich świętych w Filippi; żyjących w łączności z Chrystusem Jezusem, oraz do ich przełożonych i diakonów.",
      "Łaska wam i pokój od Boga, Ojca naszego, i od Pana Jezusa Chrystusa.",
      "Dzięki składam Bogu memu za każdym razem, gdy was wspominam:",
      "przy każdym pacierzu modlę się z radością za was wszystkich.",
      "Bo od pierwszego dnia aż do dziś bierzecie udział w losach Ewangelii [Chrystusowej].",
      "Stąd żywię nadzieję, że ten, który w sercach waszych raczył dać początek zbożnemu dziełu, dokona go także na dzień Chrystusa Jezusa.",
      "Jest to tylko słuszną i sprawiedliwą rzeczą z mej strony, gdy tak o was wszystkich myślę. Bo noszę was czule w swym sercu za to, że wszyscy bierzecie udział w łasce mnie udzielonej: gdy dźwigam kajdany lub gdy Ewangelii bronię i utwierdzam ją.",
      "Bóg mi jest świadkiem, jak gorąco wszystkich was miłuję w sercu Jezusa Chrystusa.",
      "Dlatego modlę się o to, żeby miłość wasza coraz więcej obfitowała w umiejętności i wszelkim rozumieniu,",
      "abyście umieli wybrać, co jest słuszne. Wówczas bowiem zjawicie się w dniu Jezusa Chrystusa w blasku czystości i nienaganności",
      "niosąc obfite owoce sprawiedliwości, nabyte dzięki Jezusowi Chrystusowi na cześć i chwałę Boga.",
      "Chciałbym, bracia, abyście się o tym dowiedzieli, że to, co mi się przydarzyło, przyczyniło się raczej do większego postępu Ewangelii.",
      "Bo w całym pretorium i wszędzie indziej stało się oczywiste, że dla Chrystusa noszę kajdany;",
      "a większość braci, nabrawszy z powodu więzów moich otuchy w Panu, opowiada bez lęku słowo Boże ze zdwojoną odwagą.",
      "Jedni głoszą co prawda Chrystusa z zazdrości i przekory, inni natomiast czynią to w dobrej intencji.",
      "Ci głoszą Chrystusa z miłości, bo wiedzą, że zadaniem moim jest bronić Ewangelii;",
      "tamci zaś, powodowani duchem przekory, w nieszczerych zamiarach. Zdaje im się, że winni więzom moim przysporzyć jeszcze udręki.",
      "Lecz cóż z tego? Byle tylko głoszono Chrystusa we wszelki sposób, czy to w ubocznych celach, czy szczerze. Z tego się raduję i zawsze radować będę.",
      "Wiem zaś, że posłuży mi to ku zbawieniu dzięki waszej modlitwie i dzięki pomocy Ducha Jezusa Chrystusa.",
      "Dlatego ufam mocno i mam pełną nadzieję, że nie doznam w niczym zawstydzenia, a raczej że Chrystus przed całym światem, jak zawsze tak i teraz, uwielbiony będzie w ciele moim bądź to przez życie, bądź to przez śmierć.",
      "Bo dla mnie żyć - to Chrystus, a umrzeć jest mi zyskiem.",
      "Jeżeli mam jeszcze żyć w ciele, oznacza to dla mnie owocną pracę. A przeto nie wiem, co wybrać.",
      "Pociąga mnie jedno i drugie: pragnieniem moim jest rozstać się z tym życiem i być razem z Chrystusem; to byłoby najlepsze.",
      "Pozostać zaś jeszcze przy życiu - potrzebniejsze jest ze względu na was.",
      "Stąd czerpię to przekonanie i pewność, że zostanę i pozostanę z wami wszystkimi, abyście czynili postępy i zażyli radości z wiary.",
      "A tak wzrośnie przeze mnie wasza radość w Chrystusie Jezusie, gdy znów do was zawitam.",
      "Niech tylko postępowanie wasze godne będzie Ewangelii Chrystusowej; wówczas, czy przybędę do was i zobaczę was, czy też z dala pozostanę - niech o was usłyszę, ze stoicie w jednym duchu, walcząc jednomyślnie ramię przy ramieniu dla wiary w Ewangelię,",
      "w niczym zgoła nie zastraszeni przez przeciwników. Dla nich jest to znakiem zatracenia, dla was zaś zbawienia, a znak ten pochodzi od Boga.",
      "Bo dostąpiliście łaski, aby nie tylko wierzyć w Chrystusa, lecz ponadto dla niego cierpieć.",
      "Tak to toczycie ten sam bój co ja; dawniej patrzyliście na to, jak go staczałem, dziś o tym słyszycie."
    ],
    [
      "Jeżeli upomnienie dane w imię Chrystusa, jeżeli słowa pełne pociechy i miłości coś znaczą, jeżeli poważacie sobie społeczność w duchu, jeżeli macie miłość i współczucie...,",
      "dopełnijcie mej radości i bądźcie zgodnej myśli, wzajemną miłością złączeni, jednym ożywieni duchem i jednomyślni.",
      "Nie czyńcie niczego z przekory ani z próżności. Niechaj jeden drugiego w pokorze więcej poważa niż samego siebie.",
      "Niechaj nikt nie myśli tylko o sobie, lecz także o drugich.",
      "Bądźcie przejęci tym samym duchem, który ożywiał Chrystusa Jezusa.",
      "On to, bytując w postaci Bożej, nie obstawał nieugięcie przy tym, by trwać w równości z Bogiem,",
      "a raczej wyniszczył siebie i przyjął postać sługi, stając się podobnym do człowieka. A gdy zjawił się w ludzkiej postaci,",
      "upokorzył się i stal się posłusznym aż do śmierci na krzyżu. Za to wywyższył go Bóg ponad wszystko i nadal mu to imię, które jest ponad wszelkie imię,",
      "- - -",
      "aby na imię Jezusa zginało się wszelkie kolano, w niebie, na ziemi i w piekle;",
      "a język wszelki ma wyznać na chwałę Boga Ojca: Jezus Chrystus jest Panem.",
      "Najmilsi moi, zawsze byliście posłuszni: pracujcie więc nad zbawieniem swym z łękiem i trwogą, nie tylko wtedy, gdy jestem z wami, lecz jeszcze więcej teraz, gdy mnie nie ma.",
      "Bóg bowiem sprawia w sercach waszych chęć i wykonanie wedle swego upodobania.",
      "Czyńcie wszystko bez szemrania i bez wahania.",
      "Wtedy, będąc bez skazy i fałszu, staniecie się nienagannymi dziećmi Bożymi pośród zepsutego i przewrotnego pokolenia, wśród którego błyszczycie jak gwiazdy w przestworzach.",
      "Dzierżcie silnie słowo żywota, abym w dniu Chrystusa otrzymał chlubne świadectwo, że nie biegłem na próżno ani nie mozoliłem się daremnie.",
      "A jeśli nawet krew moja posłuży na pokropienie ofiary i świętej daniny z wiary waszej - jestem szczęśliwy i cieszę się z wami.",
      "Również wy powinniście się cieszyć i dzielić ze mną radość moją.",
      "Mam nadzieję w Panu Jezusie, że wkrótce będę mógł posłać do was Tymoteusza, abym i ja był o was spokojny dowiedziawszy się, co się z wami dzieje.",
      "Nie mam bowiem nikogo, kto by był ze mną tak jednej myśli, a o was tak szczerze się troszczył.",
      "Bo wszyscy inni myślą jedynie o swoich sprawach, a nie o tym, co jest Chrystusa Jezusa.",
      "Znacie jego wypróbowaną wierność, bo służył mi, jak syn ojcu, w krzewieniu Ewangelii.",
      "Spodziewam się zatem, że będę mógł [wam] go posłać, skoro tylko rozpatrzę się w biegu mych spraw.",
      "Mam zaś w Panu nadzieję, że osobiście także [do was] wkrótce zawitam.",
      "Poza tym sądziłem, że powinienem wkrótce wam odesłać Epafrodyta, brata i współpracownika mego i towarzysza broni, którego wysłaliście, by był mi pomocny w moich potrzebach.",
      "Stęsknił się za wami wszystkimi i martwił się tym, że dowiedzieliście się o jego chorobie.",
      "Bo rzeczywiście rozchorował się śmiertelnie. Lecz Bóg ulitował się nad nim - i nie tylko nad nim, lecz równocześnie nade mną, aby nie spotkał mnie jeden smutek za drugim.",
      "Więc wyprawiam go co rychlej, abyście go znów ujrzeli i ucieszyli się; a ja będę mniej stroskany.",
      "Przyjmijcie go zatem w Panu z całą radością i szanujcie takich mężów.",
      "Dla sprawy Chrystusowej bowiem był bliski śmierci i naraził swe życie, aby wyrównać to, czego mimo waszej usłużnej ofiarności względem mnie nie mogliście sami dokonać."
    ],
    [
      "Na koniec, bracia moi, weselcie się w Panu. Mnie nie przykrzy się powtarzać wam to samo, a dla was jest to utwierdzeniem.",
      "Strzeżcie się tych psów, strzeżcie się tych złych pracowników, strzeżcie się tego obłudnego obrzezania.",
      "Bo prawdziwie obrzezani jesteśmy my, którzy sprawujemy służbę w duchu Bożym, którzy pokładamy chlubę naszą w Jezusie Chrystusie, a nadziei w ciele nie pokładamy,",
      "chociaż ja mógłbym swą nadzieję także w ciele pokładać. Jeśli komu się wydaje, że może pokładać swą nadzieję w ciele, to tym więcej mógłbym ja to uczynić.",
      "Ósmego dnia zostałem obrzezany, pochodzę z narodu izraelskiego, z pokolenia Beniamina, jestem Hebrajczykiem i potomkiem Hebrajczyków, w stosunku do Zakonu byłem faryzeuszem,",
      "stosownie do ideału swego byłem prześladowcą Kościoła [Bożego], w pełnieniu sprawiedliwości, opartej na Zakonie, byłem człowiekiem nienagannym.",
      "Lecz wszystkie te wyróżnienia, które stanowiły dla mnie kiedyś wartość, nauczyłem się poczytywać, ze względu na Chrystusa, za stratę.",
      "Istotnie poczytuję wszystko w ogóle za stratę wobec tego najwyższego daru, jakim jest poznanie Chrystusa Jezusa Pana mojego. Dla niego porzuciłem to wszystko i uznaję za śmiecie. Byle tylko zdobyć Chrystusa",
      "i znaleźć się w nim, nie posiadając swej własnej sprawiedliwości, która oparta jest na Zakonie, lecz tę sprawiedliwość, która rodzi się z wiary w Chrystusa [Jezusa] i pochodzi z Boga przez wiarę.",
      "Tak pragnę go poznać i moc jego zmartwychwstania, tak będę miał udział w cierpieniach jego upodabniając się do niego także w śmierci",
      "w nadziei, że dojdę do zmartwychpowstania.",
      "Nie jakobym już dopiął celu i jakobym był doskonały, lecz dążę do celu i chciałbym go pochwycić, bo i sam zostałem pochwycony przez Jezusa Chrystusa.",
      "Bracia, nie wmawiam w siebie, że stanąłem już u celu. Lecz to jedno czynię: nie troszczę się o to, co leży poza mną, a wpatrzony w to, co przede mną stoi,",
      "biegnę naprzód do mety, do niebieskiej nagrody, do której powołał mnie Bóg w Chrystusie Jezusie.",
      "Tak winniśmy wszyscy myśleć, jeżeli mienimy się doskonałymi. A gdybyście w jakiejś rzeczy innego byli zdania, to Bóg was w tym oświeci.",
      "Tylko trzeba wytrwać przy tym, co już osiągnęliśmy.",
      "Wstępujcie w moje ślady, bracia, i patrzcie na tych, którzy postępują wedle przykładu, jaki w nas macie.",
      "Bo wielu jest wrogów krzyża Chrystusowego, o których wam już często wspominałem, a dziś mówię ze łzami.",
      "Końcem ich będzie zatracenie, bogiem ich jest brzuch; przechwalają się ze swych niecnych czynów, a myśli ich są przyziemne.",
      "Lecz naszą ojczyzną jest niebo, skąd też wyczekujemy Zbawiciela, Pana Jezusa Chrystusa,",
      "który przemieni nasze biedne ciała i uczyni podobnymi do swego ciała chwalebnego. Zdziała to mocą swoją, którą potrafi wszystko poddać pod swoje panowanie:"
    ],
    [
      "Więc; bracia ukochani i najmilsi, wy, radości moja i korono moja, bądźcie stałymi w Panu, ukochani!",
      "Ewodię upominam i Syntyche upominam, aby były zgodnej myśli w Panu.",
      "Ciebie, wierny druhu, proszę szczególnie, zajmij się nimi. Toć walczyły one ze mną dla Ewangelii wespół z Klemensem i innymi moimi współpracownikami, których imiona zapisane są w księdze żywota.",
      "Weselcie się zawsze w Panu! Powtarzam jeszcze raz: weselcie się!",
      "Niech wszyscy ludzie dowiedzą się o waszej dobrotliwości: Pan jest blisko.",
      "Nie troszczcie się o nic, lecz w każdym położeniu przedstawiajcie Bogu potrzeby wasze, w modlitwie i prośbach dzięki czyniąc.",
      "A pokój Boży, który przewyższa wszelkie pojęcie, ustrzeże serca i myśli wasze w Chrystusie Jezusie.",
      "Wreszcie, bracia, zwróćcie myśli wasze na to, co jest prawdą, co jest godne, sprawiedliwe, czyste, miłe i chwalebne, co cnotliwe i pochwały godne.",
      "Czyńcie to, czegoście się nauczyli i co wam przekazałem, co słyszeliście ode mnie i co widzieliście we mnie. A Bóg pokoju będzie z wami.",
      "Ucieszyłem się wielce w Panu, że po długim czasie miłość wasza na nowo rozkwitła w staraniach o mnie - mieliście zawsze dobre zamiary, lecz nie mieliście sposobności ku temu.",
      "Nie mówię tego, jakoby mnie niedostatek przynaglał, bo nauczyłem się zadowalać losem, jaki mnie spotyka.",
      "Umiem znieść nędzę, umiem żyć w dostatku. Poznałem do głębi zgoła wszystko: być sytym i głodować, opływać w dostatki i cierpieć niedostatek.",
      "Wszystko mogę w tym, który mnie umacnia.",
      "A jednak pięknie postąpiliście dzieląc moją udrękę.",
      "Sami przecież wiecie, moi Filipianie, że gdy rozpocząłem pracę ewangelijną, kiedy opuszczałem Macedonię, żadna gmina nie stała ze mną w stosunku winien - ma, tylko wy jedni.",
      "Pamiętacie, jak to raz i drugi przyssaliście mi zapomogę do Tesaloniki na potrzeby moje?",
      "Nie na datku mi zależy, lecz na obfitej zapłacie, jaka zapisana zostanie na wasze dobro.",
      "Teraz mam wszystko, nawet w obfitości. Jestem zasobny odebrawszy z rąk Epafrodyta wasz dar: tę wdzięczną wonność, tę ofiarę miłą i Bogu przyjemną.",
      "A Bóg mój zaspokoi wszelkie potrzeby wasze wspaniale, wedle bogactwa swego w Chrystusie Jezusie.",
      "Bogu i Ojcu naszemu niech będzie cześć na wieki wieków! Amen.",
      "Pozdrówcie każdego świętego w Jezusie Chrystusie. Pozdrawiają was bracia, którzy są ze mną.",
      "Pozdrawiają was wszyscy święci, zwłaszcza ci z domu cesarskiego.",
      "Łaska Pana Jezusa niech będzie z duchem waszym! Amen.1"
    ]
  ],
  [
    [
      "Paweł, z woli Bożej apostoł Chrystusa Jezusa, i brat Tymoteusz",
      "do braci naszych w Chrystusie [Jezusie], świętych i wiernych, którzy przebywają w Kolosach. Łaska wam i pokój od Boga, Ojca naszego [i od Pana Jezusa Chrystusa].",
      "Dzięki składamy Bogu, Ojcu Pana naszego Jezusa Chrystusa, i modlimy się za was nieustannie.",
      "Bo słyszeliśmy o wierze waszej, zrodzonej przez łączność z Jezusem Chrystusem, i o miłości, jaką okazujecie wszystkim świętym,",
      "zachęceni nadzieją nagrody, która czeka was w niebiesiech. A tę nadzieję poznaliście już przez głoszenie prawdy Ewangelii,",
      "która dotarła do was, podobnie jak i na świat cały, gdzie przynosi stale owoce i wciąż wzrasta. To dzieje się również u was, począwszy od dnia, w którym usłyszeliście o łasce Bożej i nauczyliście się prawdziwie ją poznawać",
      "dzięki nauce, głoszonej wam przez Epafrasa, naszego ukochanego współpracownika. Jest on wiernym sługą Chrystusa [Jezusa] dla waszego dobra;",
      "on też opowiedział nam o miłości, którą w was Duch roznieca.",
      "Dlatego też nie ustajemy od chwili, kiedy nas doszła wiadomość o takim stanie rzeczy, zanosić za was modlitwy i błagania pragnąc, abyście posiedli doskonałą znajomość woli Bożej oraz pełnię mądrości duchowej.",
      "Wówczas będziecie mogli wieść życie godne Pana i podobać mu się we wszystkim. Będziecie rodzić bogate owoce przez wszelkie dobre uczynki i wzrastanie w poznaniu Boga;",
      "siły wasze wzmogą się wspaniale przez jego chwalebną moc, tak że okazywać będziecie we wszystkim cierpliwość i wytrwałość",
      "i dziękować będziecie z weselem [Bogu] Ojcu, który uczynił nas godnymi stać się uczestnikami dziedzictwa w światłości.",
      "On to wyrwał nas z mocy ciemności i przeniósł nas do królestwa Syna swego umiłowanego,",
      "w którym mamy odkupienie [przez krew Jego], grzechów odpuszczenie.",
      "On jest obrazem Boga niewidzialnego, jest pierworodnym przed wszelkim stworzeniem.",
      "W nim stworzone zostało wszystko w niebie i na ziemi, co widzialne i co niewidzialne: Trony, Państwa, Księstwa i Potęgi. Wszystko stworzone zostało przez niego i dla niego.",
      "On stoi na czele wszystkiego i wszystko ma w nim swój byt.",
      "On jest głową ciała, to jest Kościoła. On jest początkiem, pierworodnym spomiędzy umarłych, ażeby miał pierwszeństwo we wszystkim.",
      "Bo spodobało się Bogu, aby wszelka pełnia w nim zamieszkała;",
      "przez niego chciał wszystko pojednać ze sobą, co jest na ziemi i co jest w niebiesiech, przywracając pokój przez krew jego na krzyżu przelaną.",
      "A was, którzy niegdyś z powodu waszych złych myśli i uczynków staliście z dala jako wrogowie,",
      "pojednał teraz przez śmierć Syna poniesioną w ludzkim ciele, aby uczynić was w oczach swoich świętymi, niepokalanymi i bez winy.",
      "Tylko winniście wytrwać ugruntowani i ustaleni w wierze i nie pozwolić odwieść się od nadziei, którą daje Ewangelia. Usłyszeliście ją: wieść o niej rozeszła się między wszystkim stworzeniem, które żyje pod niebem. A ja, Paweł, jestem jej sługą.",
      "Toteż cieszę się razem z cierpienia, które znoszę za was; przez nie dopełniam na ciele moim, czego nie dostawa męce Chrystusowej. Przez to służę ciału jego, to jest Kościołowi.",
      "Stałem się sługą jego mocą posłannictwa, które Bóg mi względem was powierzył. Zadaniem moim jest głosić wciąż i wszędzie słowo Boże -",
      "tajemnicę zakrytą przed dawniejszymi wiekami i pokoleniami, która teraz objawiona została świętym jego.",
      "Im chciał Bóg oznajmić, jakie bogactwo chwały dla pogan tajemnica ta w sobie zawiera: macie Chrystusa w sobie, nadzieje na chwałę.",
      "Jego głosimy upominając każdego człowieka i ucząc każdego człowieka wszelkiej mądrości, aby doprowadzić każdego człowieka do doskonałości w Chrystusie [Jezusie].",
      "W tym celu mozolę się i walczę wsparty jego mocą, która we mnie potężnie działa."
    ],
    [
      "Pragnę bowiem, żebyście wiedzieli, jak srogi bój staczam o was, o tych, którzy mieszkają w Laodycei, i w ogóle o wszystkich tych, którzy mnie osobiście jeszcze nie widzieli.",
      "Niech, pokrzepieni na sercu i ściśle złączeni w miłości, dotrą do całego bogactwa, pełnego zrozumienia, do poznania tajemnicy Boga [Ojca], to jest Chrystusa [Jezusa];",
      "w nim są ukryte wszystkie skarby mądrości i wiedzy",
      "- - -",
      "Bo chociaż nieobecny jestem ciałem, lecz duchem jestem z wami, przepełniony szczęściem na widok należytego porządku, jaki wśród was panuje, oraz waszej mocnej wiary w Chrystusa.",
      "Przyjęliście Chrystusa Jezusa jako swego Pana, więc postępujcie też w łączności z nim.",
      "Zapuśćcie w nim korzenie, na nim, jak na fundamencie, budujcie się i bądźcie silni w wierze, tak jak was tego uczono; a wdzięczność niech wypełnia serca wasze.",
      "Czuwajcie, by nikt was czasem nie uwiódł filozofią lub jakąś marą urojoną, która wywodzi się z czysto ludzkich podań, z elementów tego świata, a nie z Chrystusa.",
      "W nim mieszka cała pełnia bóstwa przyjąwszy ciało.",
      "W nim staliście się uczestnikami tej pełności. On jest głową wszystkich Księstw i Władz.",
      "W nim też otrzymaliście obrzezanie, które nie zostało dokonane ludzką ręką, lecz które polega na zwleczeniu ciała zmysłowego - Chrystusowe obrzezanie.",
      "Z nim bowiem zostaliście pogrzebani przez chrzest. W nim też zostaliście wskrzeszeni przez wiarę w moc Boga, który go z martwych wskrzesił.",
      "Byliście umarli wskutek grzechów waszych i dla nieobrzezanego ciała waszego, a on przywrócił wam życie wraz z nim, darowując wam wszystkie winy wasze,",
      "wymazując skrypt dłużny, obciążający nas swym oskarżeniem; owszem, zniszczył go przytwierdzając go do krzyża.",
      "Rozbroił Księstwa i Władze i podał na publiczne pośmiewisko, triumfując nad nimi przez Chrystusa.",
      "Dlatego niech nikt nie pozwala sobie wydawać o was sądów z powodu jedzenia i picia lub z powodu świąt, nowiu czy też szabatu.",
      "Wszystko to jest tylko cieniem tego, co przyjść miało, a rzeczywistość jest w Chrystusie.",
      "Niechaj nie odsądzają was od zwycięskiej nagrody ci, którzy mają upodobanie w upokarzaniu się i w kulcie anielskim, którzy wstępują do świątyni ujrzanej w wizji - nadymają się bez słusznego powodu pychą, wypływającą z ich zmysłowego usposobienia,",
      "a nie chcą trzymać się tego, który jest głową. Z tego bierze ciało swą siłę i powiązanie, dzięki poszczególnym wiązadłom i ścięgnom wzrastając wedle porządku ustalonego przez Boga.",
      "Jeżeli więc razem z Chrystusem umarliście dla elementów tego świata, to dlaczegóż pozwalacie, tak jakbyście jeszcze z tym światem żyli, narzucać sobie takie zakazy:",
      "Nie tykaj tego! Nie jedz tego! Nie ruszaj tego!?",
      "Wszystkie te rzeczy niszczeją przecież wskutek użycia. Są to tylko ludzkie nakazy i nauki.",
      "Mają wprawdzie pozór mądrości z powodu swej samozwańczej religijności, swego upokarzania się, swej pogardy dla ciała, lecz nie posiadają żadnej wartości i służą tylko zadowoleniu ciała."
    ],
    [
      "Jeżeli razem z Chrystusem powstaliście z martwych, szukajcie tego, co w górze jest, gdzie Chrystus siedzi po prawicy Bożej.",
      "Starajcie się o to, co w górze jest, nie o to, co jest na ziemi.",
      "Toć umarliście, a życie wasze ukryte jest wespół z Chrystusem w Bogu.",
      "Gdy ukaże się Chrystus, życie nasze, wtedy i wy ukażecie się razem z nim w chwale.",
      "Umartwiajcie zatem, co w członkach ziemskiego jest: nierząd, nieczystości, namiętności, złe pożądliwości i chciwość, która równa się bałwochwalstwu.",
      "Wszystko to ściąga pomstę Bożą na buntowników.",
      "Wy także wiedliście ongiś takie życie, kiedy oddawaliście się tym namiętnościom.",
      "Lecz teraz wyrzućcie precz to wszystko: gniew, niechęci, złość, bluźnierstwo, a sprośne mowy niech nie kalają ust waszych.",
      "Nie okłamujcie się wzajemnie. Zwlekliście przecież z siebie starego człowieka z jego uczynkami,",
      "a przyoblekliście nowego człowieka, który odnawia się nieustannie ku głębszemu poznawaniu wedle obrazu tego, który go stworzył.",
      "Nie ma tam już poganina ni żyda, obrzezania ani nieobrzezania; nie ma barbarzyńcy ni Scyty, niewolnika ani wolnego człowieka; nie, Chrystus jest wszystkim i we wszystkich.",
      "Tak jak to przystoi wybranym Bożym, świętym i umiłowanym, niechaj rozgorzeją w was uczucia serdecznej litości, dobroci, pokory, łagodności i cierpliwości.",
      "Znoście jedni drugich i darowujcie sobie wzajemnie, jeżeli kto ma powód do skargi na drugiego; jak Pan darował wam, wy także darować macie.",
      "A ponad wszystko miejcie miłość, która jest węzłem doskonałości.",
      "Niech pokój Chrystusowy panuje w sercach waszych; do niego jesteście powołani, by tworzyć jedno ciało. Wdzięczni bądźcie.",
      "Niech słowo Chrystusowe mieszka wśród was z całym swym bogactwem. Pouczajcie się i udzielajcie sobie wzajemnie napomnień we wszelkiej mądrości. Wdzięcznym sercem śpiewajcie Bogu psalmy, hymny i pieśni duchowe.",
      "Cokolwiek czynicie słowem lub uczynkiem, czyńcie wszystko w imię Pana Jezusa [Chrystusa], przez niego Bogu Ojcu dzięki składajcie.",
      "Żony, bądźcie poddane mężom swoim, jak to przystoi w Panu.",
      "Mężowie, miłujcie żony wasze i nie bądźcie przykrymi dla nich.",
      "Dzieci, bądźcie we wszystkim posłuszne rodzicom swoim, bo na tym spoczywa upodobanie Pańskie.",
      "Ojcowie, nie rozgoryczajcie swych dzieci, żeby nie traciły ducha.",
      "Niewolnicy, bądźcie swym ziemskim panom we wszystkim posłuszni. Wykonujcie swą służbę nie dla oka ani po to, aby ludziom się przypodobać, lecz w bojaźni Pańskiej i w serca szczerości.",
      "Co czynicie, czyńcie chętnie, z całego serca, jako dla Pana, a nie dla ludzi.",
      "Wiecie przecież, że jako nagrodę za to otrzymacie od Pana niebieskie dziedzictwo. Służcie Chrystusowi Panu;",
      "bo kto krzywdę czyni, otrzyma odpłatę za tę krzywdę. Tu nie ma względu na osobę."
    ],
    [
      "Panowie, oddajcie niewolnikom swoim, co słuszne i sprawiedliwe. Pamiętajcie, że wy także macie Pana w niebie.",
      "Trwajcie wytrwale na modlitwie i dzielnie się jej imajcie, łącząc z nią dziękczynienie.",
      "Módlcie się też za nas; niech Bóg sprawi, żebyśmy mogli głosić słowo i opowiadać tajemnicę Chrystusową - dla której dźwigam kajdany -",
      "i żebym umiał ją tak głosić, jak to jest obowiązkiem moim.",
      "Z niechrześcijanami postępujcie mądrze, wykorzystujcie sposobną chwilę.",
      "Niech mowa wasza będzie zawsze uprzejma, przyprawiona solą, abyście wiedzieli, jaką odpowiedź każdemu dać należy.",
      "O wszystkim, co mnie dotyczy, opowie wam Tychikus, brat umiłowany, wierny sługa Pański, a mój współpracownik w jego służbie.",
      "W tym właśnie celu posyłam go do was, żebyście się dowiedzieli, jak nasze sprawy stoją, i żeby pocieszył serca wasze.",
      "Razem z nim przybędzie Onezym, brat wierny i umiłowany, wasz rodak. Oni powiedzą wam o wszystkim, co się tu dzieje.",
      "Pozdrawiają was Arystarch, który dzieli ze mną więzienie, i Marek, krewny Barnaby. Przesłałem wam już odpowiednie wskazówki dotyczące go; przyjmijcie go dobrze, gdy zawita do was.",
      "Przesyła wam też pozdrowienia Jezus zwany Justusem. Są to ci jedyni współpracownicy moi na niwie królestwa Bożego, pochodzenia żydowskiego, z których miałem pociechę.",
      "Pozdrawia was Epafras, wasz rodak, sługa Chrystusa Jezusa, który nieustannie walczy o was w modlitwach swoich, abyście byli dojrzali i przeniknięci we wszystkim wolą Bożą.",
      "Zaświadczam mu, że zadaje sobie wiele trudu dla was i dla braci w Laodycei i w Hierapołis.",
      "Zasyłają wam pozdrowienia Łukasz, ukochany nasz lekarz, oraz Demas.",
      "Pozdrówcie braci w Laodycei, zwłaszcza Nymfosa i gminę, która w jego domu się zbiera.",
      "Gdy ten list zostanie u was przeczytany, postarajcie się o to, aby go odczytano także w gminie laodycejskiej; w zamian za to każcie sobie dać do przeczytania list z Laodycei.",
      "Powiedzcie Archipowi: Bacz, abyś dobrze pełnił urząd, który otrzymałeś w Panu.",
      "Oto pozdrowienia, które napisałem własnoręcznie ja, Paweł. Nie zapomnijcie o kajdanach, które dźwigam. Łaska niech będzie z wami. [Amen.]1"
    ]
  ],
  [
    [
      "Paweł, Sylwan i Tymoteusz do gminy Tesaloniczan, która żyje w łączności z Bogiem Ojcem i Panem Jezusem Chrystusem. Łaska wam i pokój.",
      "Składamy Bogu nieustanne dzięki za was wszystkich, wspominając was w modlitwach naszych.",
      "Ustawicznie przywodzimy sobie na pamięć wobec Boga naszego i Ojca waszą wiarę czynną, miłość ofiarną i wytrwałą nadzieję w Panu naszym, Jezusie Chrystusie.",
      "A to wiemy dobrze, bracia przez Boga umiłowani, że należycie do jego wybranych.",
      "Bo opowiadaliśmy wam Ewangelię nie tylko słowami, lecz także w mocy, w Duchu Świętym i z wielką siłą przekonania. Toć wiecie, jak postępowaliśmy przebywając wśród was dla waszego dobra.",
      "A wy ze swej strony staliście się naśladowcami naszymi oraz Pana, przyjmując słowo, mimo licznych przykrości, z weselem Ducha Świętego.",
      "Tak, staliście się przykładem dla wszystkich wiernych w Macedonii i Achai.",
      "Wyszedłszy od was, słowo Pańskie rozbrzmiało nie tylko w Macedonii i Achai, lecz wieść o wierze waszej w Boga dotarła wszędzie, i do tego stopnia, że nie potrzeba, abyśmy o tym więcej mówili.",
      "Ludzie sami opowiadają o nas, jakiego to u was doznaliśmy przyjęcia i jak to porzuciwszy bałwany, nawróciliście się do Boga, by służyć Bogu żywemu i prawdziwemu",
      "oraz oczekiwać z niebios Syna jego, którego wskrzesił z umarłych, Jezusa, który jest ratunkiem naszym od pomsty, jaka nastąpi w dniu sądu."
    ],
    [
      "Wiecie o tym, bracia, sami, że przyjście nasze do was nie pozostało bez skutku.",
      "Chociaż doznaliśmy przedtem w Filippi, jak to wiecie, utrapienia i zniewagi, zdobyliśmy się jednak w Bogu naszym na odwagę, żeby głosić wam z niemałym trudem Bożą Ewangelię.",
      "Bo nauczanie nasze nie pochodzi z błędów ani z nieczystych pobudek i nie posługuje się podstępem.",
      "Nie; ponieważ Bóg uznał nas za godnych, by powierzyć nam swą Ewangelię, mówimy tak jak trzeba: nie po to, aby podobać się ludziom, lecz aby Bogu się podobać, który bada serca nasze.",
      "Nigdy też, jak to wiecie, nie posługiwaliśmy się pochlebstwem; nigdy nie mieliśmy ukrytej chęci zysku; na to jest mi Bóg świadkiem.",
      "Nie szukaliśmy też chwały ludzkiej, tak u was, jak u innych.",
      "A przecież, jako apostołowie Chrystusa, mieliśmy prawo występować z powagą i autorytetem. Zamiast tego stanęliśmy wśród was pełni łagodności, jak matka, która otacza troskliwą opieką swe dzieci.",
      "Serca nasze przepełnia tak czuła miłość, że byliśmy gotowi dać wam nie tylko Ewangelię Bożą, lecz jeszcze życie własne. Tak drogimi staliście się nam.",
      "Pamiętacie przecież, bracia, jak trudziliśmy się i mozolili; pracowaliśmy we dnie i w nocy, aby nikomu z was nie być ciężarem. Tak to głosiliśmy między wami Ewangelię Bożą.",
      "Sami jesteście świadkami i Bóg także, jak świątobliwe, sprawiedliwe i nienaganne było postępowanie nasze wobec was, którzyście wiarę przyjęli.",
      "Wiecie o tym, jak to, niby ojciec swe dzieci,",
      "upominaliśmy każdego z was, dodawali mu odwagi i zaklinali, aby wiódł życie godne Boga, który powołał nas do królestwa swego i do swej chwały.",
      "Otóż dlatego nieustannie dziękujemy Bogu, że przyjmując słowo Boże, przez nas głoszone, nie braliście go za ludzkie słowo, lecz za słowo Boże, jakim jest w rzeczywistości. Ono też działa w was, którzy macie wiarę.",
      "Staliście się bowiem, bracia, naśladowcami gmin Bożych w Judei, które trwają w łączności z Jezusem Chrystusem, bo musieliście od współrodaków swoich znieść te same udręki, co oni od Żydów.",
      "A ci zabili nawet Pana Jezusa i proroków, a nas prześladowali, i Bogu niemili, i wszystkim ludziom przeciwni.",
      "Bronią nam głosić naukę poganom ku ich zbawieniu. Tak to dopełniają bez ustanku miary swych grzechów. A gniew [Boży] spadł na nich w całej swej srogości.",
      "Bracia, na krótki czas byliśmy rozłączeni z wami co do ciała, lecz nie sercem; tym goręcej i żywiej zapragnęliśmy ujrzeć oblicza wasze.",
      "Dlatego chcieliśmy udać się do was, w szczególności ja, Paweł, i to raz i drugi. Lecz szatan w tym nam przeszkodził.",
      "Bo któż, jeżeli nie wy, jest nadzieją naszą, radością i koroną, z której dumni będziemy przed Panem naszym, Jezusem [Chrystusem], przy przyjściu jego?",
      "O tak, wy jesteście chwałą i radością naszą."
    ],
    [
      "Dlatego też, nie mogąc dłużej tego znieść, postanowiliśmy pozostać sami w Atenach",
      "i wysłaliśmy Tymoteusza, brata naszego i sługę Bożego w głoszeniu Ewangelii Chrystusowej, z poleceniem, żeby umocnił was w wierze waszej i dodał wam otuchy,",
      "aby nikt się nie zachwiał wśród obecnych udręczeń. Sami to dobrze wiecie: takie jest przeznaczenie nasze.",
      "Już wtedy, gdy byliśmy wśród was, zapowiedzieliśmy wam, że musimy znosić utrapienie. I wiecie, że tak się też stało.",
      "Dlatego nie mogąc tego dłużej znieść, posłałem go do was, aby zasięgnąć wiadomości o wierze waszej: czy przypadkiem kusiciel nie zawiódł was na pokuszenie, a praca nasza nie poszła na marne.",
      "A oto powrócił od was Tymoteusz do nas. I przynosi nam dobre nowiny o wierze i miłości waszej, jak to zachowujecie nas ustawicznie w dobrej pamięci, gorąco pragnąc ujrzeć nas - podobnie jak my was.",
      "Stąd doznaliśmy przez was, bracia, wśród całej udręki i ucisku, wielkiej pociechy z powodu wiary waszej.",
      "Teraz powraca nam już życie, skoro mocno stoicie w Panu.",
      "Jakże możemy dość Bogu dziękować za was, za całą tę radość, której przed Bogiem naszym dzięki wam doznajemy?",
      "We dnie i w nocy modlimy się gorąco, aby nam dane było ujrzeć oblicze wasze i dopełnić tego, czego nie dostaje wierze waszej.",
      "Niechaj Bóg sam, nasz Ojciec, i Pan nasz Jezus [Chrystus] raczy nam utorować drogę do was.",
      "A was niech Pan uczyni coraz bogatszymi w miłość jednych ku drugim i ku wszystkim ludziom, tak jak my was miłujemy.",
      "Niechaj też utwierdzi serca wasze, abyście stanęli nienaganni i święci przed Bogiem, Ojcem naszym, kiedy powróci Pan nasz Jezus [Chrystus] w otoczeniu wszystkich swych świętych. [Amen.]"
    ],
    [
      "A na koniec prosimy was, bracia, i upominamy w Panu Jezusie: nauczyliście się od nas, jak wieść życie Bogu miłe, żyjcie więc tak rzeczywiście, a będziecie wzrastać w doskonałości.",
      "Toć znacie przykazania, które daliśmy wam z polecenia Pana Jezusa.",
      "Albowiem ta jest wola Boża: macie być świętymi i wystrzegać się nieczystości.",
      "Każdy z was winien współżyć ze swą żoną w świętości i uczciwości;",
      "niech się nie oddaje porywom żądzy, jak to czynią poganie, którzy nie znają Boga.",
      "Niech nikt w tym względzie nie wyrządza krzywdy ani szkody bratu swemu. Bo wszystkie te rzeczy Pan karze, jak to już dawniej wam mówiliśmy i zapewniali.",
      "Bo Bóg nie powołał nas do nieczystości, lecz do świętości.",
      "Kto tym gardzi, nie człowiekiem, lecz Bogiem gardzi, który udzielił wam przecież Ducha Świętego.",
      "O miłości bratniej nie potrzebujemy wam pisać: Bóg sam nauczył was miłować się wzajemnie.",
      "Tak też postępujcie wobec wszystkich braci w całej Macedonii. Upominamy was jedynie, bracia, abyście w tej miłości coraz więcej wzrastali.",
      "Stawiajcie to sobie jako punkt honoru: wieść życie skromne, pełnić swe obowiązki i pracować własnymi rękoma, jak to wam przykazaliśmy.",
      "Wówczas postępować będziecie z godnością w oczach tych, którzy stoją na zewnątrz, i nie będziecie potrzebowali ubiegać się o niczyją pomoc.",
      "Nie chcemy, bracia, pozostawić was w niepewności co do losu zmarłych, abyście się nie smucili, tak jak się smucą inni, którzy nie mają nadziei.",
      "Bo jeżeli Jezus, jak wierzymy, istotnie umarł i z martwych powstał, to stanie się to samo z tymi, którzy zeszli z tego świata trwając w łączności z Jezusem. Bóg ich z nim połączy.",
      "Bo zapowiadam-, wam, powołując się na słowo Pańskie: my, to znaczy ci, którzy przy życiu bodą, ci, którzy- jako ostatni pozostaną, aby doczekać się przyjścia Pana, nie wyprzedzimy żadną miarą tych, którzy już pomarli.",
      "Bo na dany znak na głos archanioła i gdy trąba Boża zabrzmi, zstąpi z niebios Pan we własnej osobie, a ci, którzy w Chrystusie zmarli, pierwsi z grobów powstaną.",
      "Potem dopiero my, to znaczy ci, którzy będą przy życiu, ci, co ostatni pozostaną, porwani będziemy wraz z nimi na obłokach w przestworza na spotkanie Pana. I tak pozostaniemy na zawsze razem z Panem.",
      "A zatem dodawajcie sobie wzajemnie otuchy tymi słowy."
    ],
    [
      "A Co się tyczy dnia i godziny, nie potrzeba, bracia, rozpisywać się do was n tym.",
      "Sami to wiecie doskonale: Dzień Pański nadejdzie jak złodziej w nocy.",
      "Kiedy ludzie mówić będą: pokój i bezpieczeństwo, wtedy runie na nich nagle zagłada - tak jak bóle spadają na niewiastę będącą przy nadziei - i nie ujdą przed zagładą.",
      "Lecz wy, bracia, nie jesteście w ciemnościach, aby ten dzień miał was zaskoczyć jak złodziej.",
      "Wszyscy wy w światłości żyjecie i w jasności dnia. Nie do nocy przynależy my ani do ciemności;",
      "a zatem nie śpijmy jak drudzy, lecz czuwajmy i bądźmy trzeźwymi.",
      "Bo ci, co śpią, nocą śpią; a ci, co się upijają, upijają się nocą.",
      "Lecz my, którzy do dnia przynależymy, chcemy żyć trzeźwo, chcemy przyoblec się w pancerz wiary i miłości oraz w przyłbicę nadziei zbawienia.",
      "Bo Bóg nie przeznaczył nas na to, abyśmy pod sąd pomsty podpadli, lecz na to, abyśmy uzyskali zbawienie przez Pana naszego Jezusa Chrystusa,",
      "który za nas umarł, abyśmy, żywi czy umarli, wespół z nim żyli.",
      "Przeto pocieszajcie się wzajemnie i budujcie jeden drugiego, jak to już zresztą czynicie.",
      "Prosimy was, bracia, darzcie uznaniem tych, którzy trudzą się wśród was, którzy są waszymi przełożonymi i duszpasterzami w Panu.",
      "Ceńcie ich sobie szczególnie wyroku i okazujcie im miłość ze względu na ich pracę. Żyjcie w pokoju ze sobą.",
      "Bracia kochani, prosimy was o to: karćcie tych, którzy nieład szerzą, dodawajcie odwagi małodusznym, podtrzymujcie słabych i miejcie cierpliwość ze wszystkimi.",
      "Czuwajcie nad tym, żeby nikt nikomu nie odpłacał złem za zło: odwrotnie, starajcie się czynić dobrze jeden drugiemu i w ogóle wszystkim ludziom.",
      "Bądźcie zawsze radosnego usposobienia.",
      "Módlcie się nieustannie;",
      "niech wdzięczność w każdym położeniu przepełnia serca wasze! Bo taka jest wola Boża względem was w Chrystusie Jezusie.",
      "Ducha nie gaście!",
      "Daru proroctwa nie lekceważcie!",
      "Badajcie każdą sprawę; co dobre, to zachowujcie;",
      "wszystkiego, co ma pozór zła, unikajcie.",
      "Niech Bóg pokoju sam w pełni was uświęci. Niechaj całe wasze jestestwo: i duch, i dusza, i ciało zachowane zostaną bez skazy na przyjście Pana naszego Jezusa Chrystusa.",
      "Wiernym jest ten, który wezwał: on też tego dokona.",
      "Bracia drodzy, pomódlcie się też i za nas.",
      "Pozdrówcie wszystkich braci pocałunkiem świętym.",
      "Zaklinam was na Pana: podajcie ten list wszystkim braciom [świętym] do czytania.",
      "Łaska Pana naszego Jezusa Chrystusa niech będzie z wami! [Amen.]1"
    ]
  ],
  [
    [
      "Paweł, Sylwan i Tymoteusz do gminy Tesaloniczan, która żyje w łączności z Bogiem, Ojcem naszym, i Panem Jezusem Chrystusem.",
      "Łaska wam i pokój od Boga Ojca i Pana Jezusa Chrystusa.",
      "Bracia, nieustannie winniśmy Bogu dzięki składać za was. Jest to rzecz słuszna. Bo wiara rośnie potężnie i w każdym z was wzmaga się wasza miłość wzajemna.",
      "Toteż staliście się dla nas przyczyną chluby wobec Kościołów Bożych z powodu stałości i wiary waszej wśród tych wszystkich prześladowań i ucisków, jakich doznajecie.",
      "W tym okazuje się sprawiedliwy sąd Boży: macie być poczytani za godnych królestwa Bożego, dla którego obecnie znosicie cierpienia.",
      "Będzie to tylko aktem sprawiedliwości Bożej, gdy odpłaci tym, którzy was uciskają, uciskiem,",
      "a wam, uciśnionym, da wespół z nami odpocznienie, kiedy Pan nasz, Jezus, objawi się zstępując z nieba wpośród zastępów swych aniołów, w płomieniu ognistym,",
      "i wymierzać będzie odpłatę tym, którzy Boga nie znają i którzy nie są posłuszni Ewangelii Pana naszego Jezusa [Chrystusa].",
      "Poniosą oni karę wiecznego zatracenia: będą odtrąceni od oblicza Pańskiego i od jego potężnego majestatu,",
      "kiedy przyjdzie w owym dniu, aby być uwielbionym w świętych swoich i podziw wzbudzać przez wszystkich wiernych swoich. A wy daliście wiarę naszemu świadectwu.",
      "W tym oczekiwaniu zanosimy- modły za was nieustannie, aby Bóg nasz uczynił was godnymi powołania waszego; żeby w mocy swej doprowadził do skutku wszystkie dobre zamiary oraz dzieło wiary waszej.",
      "Wówczas będzie imię Pana naszego Jezusa [Chrystusa] przez was uwielbione, a wy przez niego mocą łaski Boga naszego i Pana Jezusa Chrystusa."
    ],
    [
      "Bracia, co się tyczy przyjścia Pana naszego Jezusa Chrystusa i naszego z nim połączenia, prosimy was:",
      "nie pozwólcie tak łatwo wyprowadzić się z równowagi i zatrwożyć ani przez jakieś objawienie prorocze, ani przez jakieś orzeczenie czy też list, przez nas rzekomo pisany, jakoby Dzień Pański już nadchodził.",
      "Niech was nikt w jakikolwiek sposób w błąd nie wprowadza. Bo najpierw musi nastąpić odstępstwo. I musi objawić się człowiek grzechu, przeznaczony na zatracenie;",
      "ów przeciwnik, który wynosi się ponad wszystko, co nosi imię Boże lub związane jest ze czcią Bożą; aż w końcu zasiądzie na tronie w świątyni Bożej i poda się sam za Boga.",
      "Czyż nie przypominacie sobie, że mówiłem wam o tych sprawach, kiedy wśród was przebywałem?",
      "Wiecie przecież o tej przeszkodzie, która na razie jeszcze nie pozwala mu się ukazać, aż nadejdzie godzina jego.",
      "Bo nieprawość rozwija już tajemniczo swą działalność; tylko ten, który stanowi dla niej przeszkodę, musi wpierw z placu ustąpić.",
      "Wówczas wystąpi otwarcie ów gwałciciel Prawa. Lecz Pan Jezus powali go tchnieniem ust swoich i złamie moc jego blaskiem, który rozbłyśnie przy przyjściu jego.",
      "Bo przyjściu owego złośnika towarzyszyć będą, dzięki mocy szatańskiej, wszelkiego rodzaju potężne wyczyny, znaki i cuda kłamliwe.",
      "Wystąpi on z całym arsenałem obłudy i złości ku zgubie tych, którzy idą na zatracenie - a zatracą się, bo nie przyjęli prawdy, która miała ich zbawić.",
      "Dlatego dopuści Bóg, że omamienie błędu wciągnie ich z nieodpartą siłą w swe sidła, wskutek czego dadzą wiarę kłamstwu;",
      "a tak będą potępieni wszyscy, którzy nie chcieli uwierzyć prawdzie, lecz w złu znajdowali upodobanie.",
      "My zaś, bracia przez Boga umiłowani, winniśmy dziękować Bogu nieustannie za was; bo Bóg wybrał was od początku, aby zbawić was przez uświęcającą działalność Ducha I przez wiarę w prawdę.",
      "Powołał was przez Ewangelię naszą do tego, abyście osiągnęli chwałę Pana naszego Jezusa Chrystusa.",
      "Przeto stójcie mocno, bracia, i trzymajcie się nauki, którą wam przekazaliśmy bądź to żywym słowem, bądź to listownie.",
      "Niechaj Pan nasz Jezus Chrystus sam, niechaj Bóg, Ojciec nasz, który ukochał nas i udzielił nam w swej łaskawości wiecznego pocieszenia i dobrej nadziei,",
      "krzepi serca wasze i udzieli im mocy do wszelkiego dobrego uczynku i słowa."
    ],
    [
      "A wreszcie, bracia, módlcie się za nas: niechaj słowo Pańskie postępuje w szybkim biegu i znajduje poszanowanie - jak to u was miało miejsce.",
      "Módlcie się tez o to, abyśmy byli uwolnieni od ludzi przewrotnych i złośliwych; bo wiara nie jest udziałem wszystkich.",
      "Lecz Pan wierny jest; on utwierdzi was i uchowa od złego.",
      "Mamy w Panu to zaufanie do was, że teraz i w przyszłości przestrzegać będziecie naszych rozporządzeń.",
      "Niechaj Pan skieruje serca wasze na drogę miłości Bożej i wytrwałości chrześcijańskiej.",
      "Nakazujemy wam, bracia, w imię Pana naszego Jezusa Chrystusa, abyście stronili od każdego brata, który prowadzi życie nieuporządkowane, przeciwne nauce przez nas przekazanej.",
      "Sami dobrze wiecie, jak to winniście wstępować w ślady nasze. Myśmy będąc wśród was nie wiedli życia próżniaczego",
      "i niczyjego chleba darmo nie jedliśmy. Przeciwnie, we dnie i w nocy pracowaliśmy w trudzie i mozole, aby nie być dla nikogo z was ciężarem.",
      "Nie dlatego, jakobyśmy do tego żadnego prawa nie mieli, lecz z tego względu, by pozostawić wam przykład, który winniście naśladować.",
      "Już wtedy, gdyśmy przebywali wśród was, głosiliśmy wam tę zasadę: jeżeli ktoś nie chce pracować, niechaj też nie je.",
      "A teraz dochodzą nas słuchy, że niektórzy z was oddają się próżniactwu: zamiast pracować, biegają od jednego do drugiego zbierając ciekawostki.",
      "Tym więc przykazujemy surowo w Panu Jezusie Chrystusie, żeby zabrali się do spokojnej pracy i własnymi rękoma zarabiali na swój chleb.",
      "Wy zaś, bracia, nie ustawajcie w pełnieniu dobrych uczynków.",
      "A gdyby ktoś nie chciał usłuchać tego, co w tym liście zarządzamy, to zapamiętajcie go sobie i zerwijcie z nim stosunki. Niechaj się zawstydzi.",
      "Lecz nie uważajcie go za wroga, ale strofujcie go jak brata.",
      "On, który jest Panem pokoju, niechaj użyczy wam swego pokoju zawsze i na wszelki sposób. Pan niechaj będzie z wami wszystkimi.",
      "Oto pozdrowienie napisane przeze mnie własnoręcznie: Paweł. Tak kreślę się w każdym liście. Tak wygląda moje pismo.",
      "Łaska Pana naszego Jezusa Chrystusa z wami wszystkimi. [Amen.]1"
    ]
  ],
  [
    [
      "Paweł, apostoł Jezusa Chrystusa z rozkazu Boga, Zbawcy naszego, i Chrystusa Jezusa, który jest nadzieją naszą,",
      "do Tymoteusza, prawdziwego swego syna w wierze. Łaska ci, miłosierdzie i pokój od Boga Ojca i Chrystusa Jezusa, Pana naszego.",
      "Wybierając się do Macedonii poprosiłem ciebie, żebyś pozostał w Efezie. Miałeś pewnym ludziom przykazać, żeby nie ważyli się głosić błędnych nauk",
      "i nie zajmowali się bajkami i rodowodami, nie mającymi końca. Takie rzeczy sprzyjają raczej sporom niż dziełu Bożemu, które oparte jest na wierze.",
      "Celem nauczania jest przecież miłość, która wytryska z czystego serca, dobrego sumienia i ze szczerej wiary.",
      "A tymczasem niektórzy odbiegli od tego i zagubili się w bezowocnej gadaninie.",
      "Zapragnęli być nauczycielami Zakonu - a nie wiedzą nawet, co mówią i co z taką pewnością twierdzą.",
      "Zakon, jak wiemy, jest dobry, pod tym warunkiem jednak, że robi się z niego właściwy użytek.",
      "Przy tym należy pamiętać, że Zakon nie jest postanowiony dla sprawiedliwego, lecz dla ludzi nieprawych, krnąbrnych, dla bezbożnych i grzeszników, dla świętokradców i niegodziwców, dla takich, co potrafią zabić ojca i matkę, dla morderców,",
      "nierządników, pederastów, dla bandytów, którzy porywają ludzi, dla kłamców, krzywoprzysięzców i na wszystko, co się sprzeciwia zdrowej nauce.",
      "Tak uczy Ewangelia chwaty Boga błogosławionego, która mi została powierzona.",
      "Dzięki składam temu, który mnie umocnił, Chrystusowi Jezusowi, Panu naszemu, że uznał mnie za godnego swego zaufania i powołał do swej służby,",
      "chociaż przedtem byłem bluźniercą, prześladowcą i złoczyńcą. Lecz dostąpiłem miłosierdzia [Bożego], bo działałem w nieświadomości, nie mając jeszcze wiary.",
      "Tym obficiej popłynęła łaska Pana naszego, a wraz z nią wiara i miłość w Chrystusie Jezusie.",
      "Jest to prawda zupełnie pewna i warta, żeby ją wszyscy przyjęli: Chrystus Jezus przyszedł na świat, aby zbawić grzeszników, wśród których ja pierwszy jestem:",
      "jeżeli ulitował się nade mną, stało się to w tym celu, aby Jezus Chrystus mógł na mnie najpierw okazać cała swa łaskawość i żebym jako przykład posłużył dla tych, którzy w późniejszych czasach odnaleźć mają życie wieczne przez wiarę w niego.",
      "Królowi wieków, nieśmiertelnemu, niewidzialnemu, jedynemu Bogu niech będzie cześć i chwała na wieki wieków! Amen.",
      "Takie oto polecenie kładę ci na sercu, Tymoteuszu, synu mój, zgodnie z owymi proroczymi słowy, które ongiś nad tobą rozbrzmiewały. Wsparty o nie, tocz dobry bój.",
      "Zachowaj wiarę i dobre sumienie. Niektórzy wyzbyli się go i dlatego ponieśli klęskę, tracąc wiarę.",
      "Do nich należą Hymeneusz i Aleksander, których wydałem szatanowi, aby oduczyli się bluźnić."
    ],
    [
      "Przede wszystkim zalecam, aby odprawiono modły, prośby, błagania i dziękczynienia za wszystkich ludzi:",
      "za królów i za wszelkie władze, abyśmy mogli wieść życie ciche i spokojne we wszelakiej pobożności i uczciwości.",
      "To jest dobre i miłe w oczach Boga, Zbawcy naszego,",
      "który chce, żeby wszyscy ludzie się zbawili i doszli do poznania prawdy.",
      "Bo jest tylko jeden Bóg i jeden tylko jest pośrednik między Bogiem i ludźmi, Jezus Chrystus, który sam jest człowiekiem.",
      "Ten wydał samego siebie na okup za wszystkich. Takie jest świadectwo, które zostało obwieszczone w oznaczonym czasie.",
      "A ja jestem na to właśnie ustanowiony heroldem i apostołem - prawdę mówię, nie kłamię - nauczycielem pogan w wierze i prawdzie.",
      "Chcę, żeby mężczyźni na każdym miejscu pobożnie wznosili ręce do modlitwy, wyzbywszy się gniewu i swarów.",
      "Podobnie mają niewiasty ukazywać się w godnej postawie, ubierać się przyzwoicie i skromnie. Niech się nie stroją w kunsztowne sploty włosów ani w złoto i perły lub kosztowne suknie;",
      "ozdobą ich niech będą dobre uczynki, jak to przystoi niewiastom oddanym służbie Bożej.",
      "Niewiasta winna szukać pouczenia w cichości i w pełnej uległości.",
      "Nie pozwalam niewieście wykonywać urzędu nauczycielskiego. Nie wolno jej przywłaszczać sobie władzy nad mężem, lecz winna być cicha i powściągliwa.",
      "Bo najpierw został stworzony Adam, potem dopiero Ewa.",
      "I nie Adam został zwiedziony, lecz niewiasta uległszy pokusie popadła w grzech.",
      "Ale uzyska zbawienie przez macierzyństwo, jeżeli skromnie i wstydliwie trwać będzie w wierze, w miłości i świątobliwości."
    ],
    [
      "Słuszne jest zdanie: kto pragnie objąć urząd przełożonego, zaszczytnej służby pożąda.",
      "Przełożony winien być człowiekiem nieposzlakowanym, który raz tylko zawierał związek małżeński, winien być poważnym, roztropnym, godnym, gościnnym i powinien umieć nauczać.",
      "Nie może być skory do picia i bicia, lecz ma być ustępliwy, nieskłonny do swarów i wolny od chciwości.",
      "Winien umieć dom swój statecznie prowadzić, a dzieci swe chować w karności i wszelakiej uczciwości.",
      "Bo jeżeli ktoś nie potrafi rządzić własnym domem, to jakąż pieczę o Kościół Boży mieć będzie?",
      "Niech to nie będzie neofita, aby nie uniósł się pychą i nie ściągnął na siebie podobnego potępienia jak diabeł.",
      "Powinien także cieszyć się dobrą sławą u tych, którzy nie należą do Kościoła, aby nie dostał się na ludzkie języki i nie uwikłał w sidła diabelskie.",
      "Również diakoni winni być ludźmi godnymi: nie dwulicowi ani skłonni do picia, ani też chciwi brudnego zysku.",
      "Niechaj strzegą tajemnicy wiary z czystym sumieniem.",
      "Najpierw trzeba ich wypróbować; potem dopiero można ich dopuścić do pełnienia służby, jeżeli nie ma przeciwko nim żadnego zarzutu.",
      "Podobnie ma się sprawa z niewiastami: winny być godne, nie plotkarki, lecz wstrzemięźliwe i zasługujące na zaufanie we wszystkim.",
      "Diakonami mogą być jedynie ci, którzy raz tylko zawarli związek małżeński, którzy też potrafią należycie kierować swymi dziećmi i czeladzią.",
      "Ci, którzy dobrze sprawują swój urząd diakona, zyskują sobie zaszczytny stopień i wielką ufność w wierze, która spoczywa na Chrystusie Jezusie.",
      "Piszę ci o tych sprawach, chociaż żywię nadzieję, że niebawem zawitam do ciebie.",
      "A gdybym się miał opóźnić, to pragnę, abyś wiedział, jak wypada sprawować się w domu Bożym, to znaczy w Kościele Boga żywego, który jest filarem i podwaliną prawdy.",
      "A tajemnica, która jest źródłem i celem wszelkiej pobożności, jest wielka i uznana przez wszystkich: W ciele się objawił, Duch o nim poświadczył widziany przez aniołów, głoszony narodom; wiarą w świecie darzony, w chwale w niebo wstąpił."
    ],
    [
      "Duch powiada wyraźnie: w późniejszych wiekach odstąpią niektórzy od wiary, aby przyłączyć się do duchów zwodniczych i do nauk szatańskich;",
      "usidlą ich obłudni oszuści, których sumienie znaczone jest piętnem zbrodni.",
      "Ci zakażą wstępować w związki małżeńskie i przyjmować niektóre pokarmy, które Bóg przecież stworzył, aby wierni i ci, którzy prawdę poznali, pożywali je z dziękczynieniem.",
      "Bo wszystko, co Bóg stworzył, dobre jest; a człowiek nie powinien odrzucać niczego, co z dziękczynieniem przyjmuje,",
      "bo uświęcone jest przez słowo Boże i modlitwę.",
      "Przedkładając te sprawy braciom staniesz się dobrym sługą Jezusa Chrystusa - karmiony słowem wiary i prawdziwej nauki, za którą poszedłeś.",
      "Unikaj niedorzecznych babskich gadań. Natomiast ćwicz się w pobożności.",
      "Bo ćwiczenia cielesne przynoszą niewielki pożytek, pobożność zaś przydatna jest do wszystkiego: posiada przecież obietnicę żywota teraźniejszego i przyszłego.",
      "Te słowa zawierają szczerą prawdę i zasługują na to, aby je wszyscy przyjęli.",
      "Bo jeżeli mozolimy się i walczymy, to dlatego, że całą swą nadzieję pokładamy w Bogu żywym, który jest Zbawicielem wszystkich ludzi, a zwłaszcza wiernych.",
      "To winieneś głosić i tego nauczać!",
      "Niech nikt nie odmawia ci szacunku z powodu młodego wieku twego. Bądź przykładem dla wiernych w słowie i w żuciu, w miłości, wierze i czystości.",
      "Spodziewaj się mego przybycia, a tymczasem pilnuj czytania, napominania i nauczania.",
      "Nie zaniedbuj daru łaski, który jest w tobie. Został ci dany na skutek proroctwa, przez nałożenie rąk kapłańskich.",
      "O to dbaj, temu całkowicie się oddawaj, żeby postępy twoje stały się widoczne dla wszystkich.",
      "Czuwaj nad sobą i nad nauką; czyń to z wytrwałością. Tak postępując zbawisz siebie samego oraz tych, którzy cię słuchają."
    ],
    [
      "Nie napadaj na starszego człowieka przykrymi słowy. Upominaj go jak ojca, 'młodszych jak braci, 5:2 niewiasty starsze jak matki, młodsze jak siostry, z wszelką skromnością.",
      "- - -",
      "Szanuj wdowy, prawdziwe wdowy. 5:4 Jeżeli jakaś wdowa ma dzieci lub wnuki, to należy je przede wszystkim nauczyć, aby wypełniały swe obowiązki wobec własnej rodziny, które na nie nakłada szacunek i miłość; niech odpłacą się rodzicom za otrzymane dobrodziejstwa. To podoba się Bogu.",
      "- - -",
      "Prawdziwa wdowa, taka, która samotnie żyje, pokłada w Bogu całą swą nadzieję i modli się, i błaga Boga ustawicznie, we dnie i w nocy.",
      "A ta, która żyje w zbytku i rozkoszach, w śmierci pogrążona jest, choć żyje.",
      "Przykaż im to wyraźnie, aby uniknęły zarzutów.",
      "Jeżeli ktoś nie troszczy się o swoich, a zwłaszcza o czeladź, wiary się wyrzekł i gorszy jest od niewiernego.",
      "Na listę wdów może być wciągnięta tylko niewiasta, która ma co najmniej sześćdziesiąt lat i która raz tylko zawarła związek małżeński.",
      "Winny ją zalecać dobre uczynki: że wychowała dobrze dzieci, że była gościnna i świętym nogi umywała, że spieszyła z pomocą nieszczęśliwym i w ogóle oddawała się wszelakiej dobroczynności.",
      "Młodszych wdów nie przyjmuj. Bo kiedy ogarnie je namiętność, chcą, niepomne na Chrystusa, wydać się powtórnie za mąż",
      "i ściągają na siebie zarzut, że złamały wierność pierwotną.",
      "Równocześnie uczą się, nie mając zajęcia, biegać od domu do domu i wiodą nie tylko życie próżniacze, lecz stają się gadatliwe i ciekawe i mówią, czego nie trzeba.",
      "Dlatego wolę, żeby młodsze z nich za mąż wychodziły; niech będą matkami i paniami domu i nie dają niechętnym powodu do zniesławienia ich.",
      "Niektóre zboczyły już z właściwej drogi i poszły za szatanem.",
      "Jeżeli wierząca niewiasta ma wdowy w rodzinie, winna się nimi zaopiekować; ten ciężar nie ma spadać na gminę, która winna opiekować się wdowami żyjącymi samotnie.",
      "Prezbiterzy, którzy gorliwie spełniają swój urząd przełożonego, zasługują na podwójną zapłatę, ci zwłaszcza, którzy podjęli się trudu głoszenia słowa Bożego i nauczania.",
      "Bo Pismo mówi: Nie nakładaj kagańca wołu młócącemu (Pwt 25, 4) i: Godzien jest pracownik zapłaty swej (Łk 10, 7).",
      "Nie przyjmuj skargi przeciwko prezbiterowi, o ile dwóch lub trzech świadków jej nie popiera.",
      "Tych, którzy dopuścili się jakiegoś przewinienia, strofuj wobec wszystkich, ażeby drudzy także przejęli się bojaźnią.",
      "Zaklinam cię w obliczu Boga, Chrystusa Jezusa oraz wybranych aniołów: przestrzegaj tych zasad bez uprzedzeń, nie czyń niczego stronniczo.",
      "Nie nakładaj na nikogo rąk pochopnie i nie stawaj się współwinnym cudzych grzechów. Uchowaj się w czystości!",
      "Nie pij już samej wody; używaj trochę wina ze względu na swój żołądek i na swe częste osłabienia.",
      "Niektórych ludzi grzechy są widoczne, zanim zostanie o nich sąd wydany. U innych dopiero później się ujawniają.",
      "Podobnie widoczne są dobre uczynki; a te, z którymi bywa inaczej, nie mogą jednak pozostać w ukryciu."
    ],
    [
      "Wszyscy, którzy dźwigają jarzmo niewolnictwa, winni swych panów uważać za godnych wszelkiego szacunku; takim sposobem uchroni się imię Boże i naukę od bluźnierczych przycinków.",
      "Ci, którzy mają panów wierzących, nie mogą ich jednak mniej poważać pod pozorem, że są to bracia; niechaj im raczej tym gorliwiej służą, bo są to wierni, których Bóg miłuje i którzy starają się czynić dobrze. To winieneś głosić i tego nauczać.",
      "Jeżeli ktoś głosi inną naukę, a nie trzyma się zdrowych zasad Pana naszego, Jezusa Chrystusa, oraz nauki zgodnej z zasadami pobożności,",
      "to jest człowiekiem pychą nadętym, niczego nie rozumie i choruje na manię dysputowania i spierania się o słowa. A stąd powstają zawiści, swary, bluźnierstwa, złośliwe podejrzenia,",
      "ustawiczne spory, które podobają się ludziom o przewrotnym umyśle, którzy odstąpili od prawdy i sądzą, że pobożność jest źródłem zysku.",
      "O tak, bogatym źródłem zysku jest pobożność, o ile łączy się z przestawaniem na swoim.",
      "Niczego na ten świat nie przynieśliśmy, jako że i nic z niego zabrać nie możemy.",
      "Skoro więc mamy się czym pożywić i przyodziać, poprzestańmy na tym,",
      "Kto bogactw pragnie, wpada w pokuszenie, w sidła [diabelskie] oraz w liczne bezsensowne a szkodliwe pożądliwości, które pogrążają człowieka w zatracenie i zgubę.",
      "Bo przywiązanie do pieniądza jest korzeniem wszelkiego zła. Niektórzy odstąpili od wiary zapaleni tą namiętnością i sprawili sobie wiele udręki.",
      "Lecz ty, człowiecze Boży, unikaj tego! A staraj się usilnie raczej o sprawiedliwość, pobożność, wiarę, miłość, cierpliwość i łagodność.",
      "Staczaj dobry bój wiary, zdobywaj żywot wieczny, do którego zostałeś powołany. Dla niego złożyłeś w obliczu licznych świadków wspaniałe świadectwo.",
      "Przykazuję ci wobec Boga, który życie daje wszystkiemu, i wobec Jezusa Chrystusa, który pod Ponckim Piłatem złożył swe piękne wyznanie:",
      "zachowaj te przepisy bez skazy i bez zarzutu aż do zjawienia się naszego Pana Jezusa Chrystusa.",
      "W swoim czasie ukaże je błogosławiony i jedyny władca, Król królów i Pan panujących.",
      "On sam posiada nieśmiertelność i mieszka w światłości niedostępnej. Żaden człowiek go nie widział i widzieć nie może. Jemu niech będzie cześć i moc na wieki. Amen.",
      "Bogaczom tego świata przykazuj, żeby nie wbijali się w pychę i żeby nie pokładali swej nadziei w zwodniczym bogactwie, lecz w Bogu [żywym], który w obfitości daje nam wszystko, abyśmy tego używali.",
      "Niech czynią dobrze i wzbogacają się w dobre uczynki; niechaj będą szczodrzy i dobroczynni",
      "i takim sposobem gromadzą sobie skarby, jako mocny fundament na przyszłość, zapewniając sobie żywot prawdziwy.",
      "Tymoteuszu, strzeż powierzonego ci skarbu. Unikaj płytkich rozmów, w których' znieważa się rzeczy święte, oraz spornych kwestii nauki niesłusznie noszącej to miano.",
      "Są już tacy, którzy przystali do niej i od wiary odpadli. Łaska niech będzie z wami! [Amen.]1"
    ]
  ],
  [
    [
      "Paweł, z woli Bożej apostoł Chrystusa Jezusa ku głoszeniu obietnicy życia, które jest w łączności z Chrystusem Jezusem,",
      "do Tymoteusza, syna swego ukochanego. Niechaj Bóg Ojciec i Chrystus Jezus, Pan nasz, użyczy ci łaski, miłosierdzia i pokoju.",
      "Dzięki składam Bogu - któremu służę, tak jak przodkowie moi, z czystym sumieniem - wspominając nieustannie na ciebie, we dnie i w nocy, w modlitwach moich.",
      "Pomny na łzy twoje, pragnę serdecznie znów zobaczyć ciebie, aby doznać pełnej radości.",
      "Mam w żywej pamięci twoją szczerą wiarę, która już w sercu twej babki Loidy i matki twej Eunice żyła. A żyje również w tobie, czego pewien jestem",
      "Dlatego upominam ciebie, roznieć znów dar łaski Bożej, którego udzieliłem ci przez włożenie rąk.",
      "Bo nie otrzymaliśmy od Boga ducha lękliwości, lecz ducha mocy, miłości i rozwagi.",
      "Dlatego nie wstydź się składać świadectwa Panu naszemu ani mnie się nie wstydź, który dla niego dźwigam kajdany. Znoś cierpienia razem ze mną dla Ewangelii, wsparty mocą Boga.",
      "On zbawił nas i dał nam nasze święte powołanie, a to nie na podstawie uczynków naszych, lecz wedle postanowienia swego i łaski swojej. Łaska ta została nam dana od wieków w Chrystusie Jezusie.",
      "Teraz zaś objawiona została przez ukazanie się Zbawiciela naszego, Chrystusa Jezusa, który zniszczył śmierć, a wyniósł na światło życie nieśmiertelne przez Ewangelię,",
      "dla której ja postanowiony jestem heroldem, apostołem i nauczycielem pogan.",
      "To też jest przyczyną ucisku, jaki znoszę. Lecz nie wstydzę się: wiem bowiem, komu zawierzyłem, i przekonany jestem, iż mocen jest przechować to, co mu powierzyłem, aż do Wielkiego Dnia.",
      "Wzoruj się na usłyszanej ode mnie zdrowej nauce o wierze i miłości, która wypływa z łączności z Chrystusem Jezusem.",
      "Strzeż powierzonego ci cennego skarbu z pomocą Ducha Świętego, który w nas mieszka.",
      "Wiesz już, że ci, których ojczyzną jest prowincja Azja, opuścili mnie wszyscy, między nimi także Figelos i Hermogenes.",
      "Niech Pan okaże swe miłosierdzie nad domem Onezyfora. Pokrzepił mnie nieraz i nie wstydził się więzów moich.",
      "Przeciwnie, przybywszy do Rzymu szukał mnie bez ustanku i wreszcie odnalazł.",
      "Niech Pan sprawi, żeby znalazł miłosierdzie u Pana w Wielkim Dniu. A jak cenne usługi oddał [mi] w Efezie, o tym sam wiesz najlepiej."
    ],
    [
      "Ty tedy, synu mój, wzrastaj w sile dzięki łasce Chrystusa Jezusa.",
      "Co usłyszałeś ode mnie w obecności licznych świadków, to powierzaj ludziom wypróbowanym, którzy byliby zdolni ze swej strony nauczać drugich.",
      "Przyjmij swoją cząstkę cierpienia, jako prawy żołnierz Chrystusa Jezusa.",
      "Kto zaciągnął się do służby wojskowej, nie wikła się w sprawy życia cywilnego; inaczej nie zyska uznania u tego, który go zaciągnął do wojska.",
      "Podobnie zawodnik otrzyma tylko wtedy wieniec zwycięstwa, jeżeli prawidłowo walczył.",
      "Rolnik, który daje swój wkład pracy, ma na pierwszym miejscu prawo do udziału w żniwach.",
      "Zastanów się nad tym, co ci mówię. Pan da ci właściwe zrozumienie wszystkiego.",
      "Wspomnij na [Pana] Jezusa Chrystusa z pokolenia Dawidowego, który został wskrzeszony z martwych. Tak brzmi Ewangelia moja.",
      "Za to cierpię, dźwigam nawet kajdany jak złoczyńca. Lecz słowo Boże nie jest skute w kajdany.",
      "Dlatego znoszę wszystko z miłości dla wybranych, ażeby oni także osiągnęli zbawienie w Chrystusie Jezusie wraz z chwałą wieczystą.",
      "Prawda to pewna: jeżeli z nim śmierć ponosimy, to razem z nim także żyć będziemy.",
      "Jeżeli wytrwamy, razem z nim królować będziemy. Jeżeli się go zaprzemy, i on się nas zaprze.",
      "Jeżeli nie dochowamy mu wiary, on wiernym pozostanie, bo nie może zaprzeć się samego siebie.",
      "To winieneś przypominać, zaklinając ich na Boga, żeby nie wdawali się w spory o słowa, które są bezużyteczne, gotują tylko zgubę tym, którzy się przysłuchują.",
      "Staraj się okazać w oczach Bożych człowiekiem wypróbowanym, pracownikiem nieustraszonym, który słowo prawdy należycie wykłada.",
      "Unikaj światowej i czczej gadaniny. Ci, co ją uprawiają, grzęzną coraz głębiej w bezbożności,",
      "a słowa ich szerzą się jak gangrena. Tak ma się sprawa z Hymeneuszem i Filetosem:",
      "odstąpili od prawdy twierdząc, że zmartwychwstanie już się dokonało - przez co podkopują u niektórych wiarę.",
      "Lecz mocny fundament przez Boga założony stoi niewzruszony, a na nim wyciśnięta jest pieczęć z takim napisem: Pan zna tych, którzy do niego należą, oraz: Niech odstąpi od nieprawości każdy, kto wzywa imienia Pańskiego.",
      "W dużym domu znajdują się nie tylko złote i srebrne naczynia, lecz także drewniane i gliniane. Jedne służą do celów zaszczytnych, inne do mniej zaszczytnych.",
      "Kto więc trzymać się będzie z dala od tych skażonych ludzi, stanie się naczyniem przeznaczonym do zaszczytnych celów, uświęconym, użytecznym dla Pana i przydatnym do każdego dobrego dzieła.",
      "Strzeż się pożądliwości wieku młodzieńczego. Ubiegaj się o sprawiedliwość, wiarę [nadzieję], miłość i pokój ze wszystkimi tymi, którzy z czystego serca Pana wzywają.",
      "Unikaj niemądrych i niedorzecznych dociekań, bo wiesz, że stąd tylko kłótnie powstają.",
      "A sługa Pański nie ma się spierać. Powinien być uprzejmy dla wszystkich, ma umieć pouczać, być cierpliwym,",
      "a przeciwników [prawdy] winien upominać ze słodyczą. A może da im to Bóg, że się nawrócą i poznają prawdę;",
      "może upamiętawszy się wyrwą się z sideł diabła, który trzyma ich w pętach niewoli i pod obuchem swej tyranii."
    ],
    [
      "Pamiętaj o tym dobrze: w dni ostateczne nastaną ciężkie czasy.",
      "Ludzie będą samolubni, chciwi, chełpliwi, pyszni, szkalujący innych, krnąbrni wobec rodziców, niewdzięczni i bezbożni,",
      "bez serca i wiarołomni, będą oszczercami, rozpasani, okrutni, wrogami dobra",
      "i zdrajcami, będą bezczelni i nadęci pychą, rozkosze ukochają więcej niż Boga.",
      "Zachowując pozory pobożności wyprą się tego, co stanowi jej siłę. Od tych ludzi trzymaj się z dala.",
      "Spośród nich wywodzą się ci, którzy wkradają się do rodzin i podbijają sobie serca lekkomyślnych kobiet, obarczonych grzechami i miotanych różnymi żądzami,",
      "które bez końca się uczą, a nigdy do poznania prawdy dojść nie mogą.",
      "Tak jak ongiś Jannes i Jambres zbuntowali się przeciwko Mojżeszowi, podobnie ci ludzie zepsutego serca i niewypróbowanej wiary opierają się prawdzie.",
      "Lecz w przyszłości już nie będą mieć powodzenia; ich brak rozumu stanie się widoczny dla wszystkich - tak jak to z tamtymi się stało.",
      "Ty jednak postępowałeś wiernie za mną w nauce, w sposobie życia, w moich dążeniach, w wierze, w pobłażliwości, w miłości, w cierpliwości,",
      "w prześladowaniach i cierpieniach, jakie mnie spotkały w Antiochii, w Ikoniuim i Lystrze. Jakich to nie znosiłem prześladowań, a ze wszystkich wybawia mnie Pan!",
      "Tak też wszyscy, którzy chcą żyć po Bożemu i w Chrystusie Jezusie, doznają prześladowania.",
      "A źli ludzie, zwodziciele, coraz głębiej grzęznąć będą oszukując drugich, sami oszukani.",
      "Ty zaś trwaj wiernie przy tym, czego cię nauczono i o czym urobiłeś sobie mocne przekonanie, świadom tego, kto był twoim nauczycielem",
      "i że od lat dziecięcych znasz Pisma święte; one potrafią dać ci mądrość, która prowadzi do zbawienia przez wiarę w Chrystusa Jezusa.",
      "Całe Pismo jest przez Boga natchnione i służy ku nauczaniu, strofowaniu, prostowaniu i wychowaniu w sprawiedliwości.",
      "Tak to staje się człowiek Boży doskonałym i zdolnym do każdego dobrego dzieła."
    ],
    [
      "Zaklinam cię w obliczu Boga i Chrystusa Jezusa, który sądzić będzie żywych i umarłych, na przyjście jego i królestwa jego:",
      "Głoś słowo. Nalegaj w porę i nie w porę; karć, przyganiaj i upominaj, a zawsze z cierpliwością i chęcią pouczenia.",
      "Bo nadejdą czasy, kiedy ludzie nie potrafią już znieść zdrowej nauki, lecz wiedzeni własnymi namiętnościami i chciwi tego, co ucho łechce, wynajdą sobie mnóstwo nauczycieli",
      "i odwracając ucho od prawdy, do bajek się zwrócą.",
      "Ty zaś bądź roztropny we wszystkim; znoś cierpliwie przykrości, wypełniaj swe zadanie i głoś Ewangelię wywiązując się należycie ze swego urzędu.",
      "Zbliża się już chwila, w której krew moja przelana będzie Bogu na ofiarę, a czas odejścia mego nadchodzi.",
      "Do końca potykałem się należycie, dobiegłem do mety, wiary dochowałem.",
      "Teraz czeka mnie jedynie wieniec sprawiedliwości, którego użyczy mi Pan, sędzia sprawiedliwy, w Dniu Wielkim, nie tylko mnie, lecz wszystkim, którzy z miłością wyczekiwali jego przyjścia.",
      "Pospiesz się i przybądź jak najrychlej.",
      "Bo Demas opuścił mnie z miłości dla tego świata i udał się do Tesaloniki. Krescens poszedł do Galacji, a Tytus do Dalmacji.",
      "Łukasz sam pozostał ze mną. Zabierz Marka i przyprowadź go ze sobą, bo jest mi bardzo przydatny do posługi.",
      "Tychika posłałem do Efezu.",
      "Gdy przybędziesz, przynieś mi mój płaszcz, który zostawiłem w Troadzie u Karpusa, a także książki, zwłaszcza zwoje pergaminowe.",
      "Kowal Aleksander wyrządził mi wiele złego; Pan zapłaci mu wedle jego uczynków.",
      "Musisz się go również wystrzegać, bo przeciwstawiał się silnie temu, co mówiliśmy.",
      "Gdy wygłaszałem swą pierwszą obronę, nikt nie stanął przy moim boku, wszyscy mnie opuścili; niech im to nie będzie policzone.",
      "Lecz Pan stanął przy mnie i udzielił mi sił, abym doprowadził do końca przepowiadanie i żeby usłyszały je wszystkie narody. Tak to zostałem wyrwany z lwiej paszczy",
      "Pan wyrwie mnie i nadal ze wszelkich knowań i zaprowadzi bezpiecznie do swego królestwa niebieskiego. Niechaj mu będzie chwała na wieki wieków. Amen.",
      "Pozdrów Pryskę i Akwilę oraz dom Onezyfora.",
      "Erast pozostał w Koryncie, Trofima zaś musiałem zostawić chorego w Milecie.",
      "Pospiesz się z przybyciem, abyś zdążył jeszcze przed zimą. Eubulus, Pudens, Linus, Klaudia i bracia wszyscy zasyłają ci pozdrowienia.",
      "Pan Jezus [Chrystus] niechaj będzie z duchem twoim. Łaska niech będzie z wami. [Amen.]1"
    ]
  ],
  [
    [
      "Paweł, sługa Boży i apostoł Jezusa Chrystusa, którego zadaniem jest przywieść wybrańców Bożych do wiary i do poznania prawdziwej nauki, zgodnej z pobożnością,",
      "w nadziei na życie wieczne, przyrzeczone przed wieków wiekami przez Boga, który omylić nas nie może,",
      "a który w sposobnym czasie objawił swe słowo przez poselstwo mnie poruczone z rozkazu Boga, Zbawiciela naszego -",
      "do Tytusa, syna mego prawdziwego w wierze wspólnej. Łaska i pokój od Boga Ojca i Zbawiciela naszego Chrystusa Jezusa.",
      "Pozostawiłem cię na Krecie w tym celu, żebyś zaprowadził ład wszędzie, gdzie było jeszcze tego trzeba, a mianowicie, żebyś ustanowił po miastach prezbiterów stosownie do mego polecenia.",
      "Winni to być ludzie nieposzlakowani, którzy zawarli tylko raz związek małżeński; dzieci ich powinny być wierzące, tak by nie można było zarzucić im złego prowadzenia się, i żyjące w karności.",
      "Bo ten, kto piastuje urząd przełożonego, winien, jako włodarz Boży, być nieposzlakowany. Nic może to być człowiek zarozumiały i popędliwy, skory do picia i bicia, goniący za brudnym zyskiem.",
      "Przeciwnie, niech to będzie mąż gościnny, miłujący to, co dobre, rozumny, sprawiedliwy, pobożny i wstrzemięźliwy,",
      "taki, który stanowczo przestrzega wiernej wykładni nauki, ażeby zdolny był udzielać pouczenia w zdrowej nauce i karcić opornych.",
      "Bo znalazło się wielu krnąbrnych, gadatliwych i zwodzicieli, zwłaszcza spomiędzy obrzezanych.",
      "Tym trzeba zamknąć usta, bo potrafią skłócić całe rodziny niewłaściwymi naukami, które obnoszą, aby zdobyć sobie marne pieniądze.",
      "Powiedział jeden z nich, ich własny wieszcz: Kreteńczycy kłamią nieustannie. Złe bestie, brzuchy leniwe.",
      "A słowa te zawierają prawdziwe świadectwo. Z tej przyczyny karć ich ostro, aby odzyskali zdrową wiarę",
      "i nie gonili za baśniami żydowskimi i za tym, co im nakazują ludzie, którzy już porzucili prawdę.",
      "Dla czystych wszystko jest czyste, lecz dla istot, które nurzają się w błocie, i dla niewiernych nie ma już nic czystego; nawet duch ich i sumienie są zbrukane.",
      "Udają, że wiedzą, kim jest Bóg. lecz uczynki ich przeczą temu, bo są to ludzie obmierzli, buntownicy, niezdolni do niczego dobrego."
    ],
    [
      "Ty natomiast głoś to, co zgodne jest ze zdrową nauką.",
      "Starcy mają być ludźmi trzeźwymi, godnymi i rozumnymi i winni odznaczać się zdrową wiarą, miłością i cierpliwością.",
      "Podobnie starsze niewiasty mają zachować taką postawę, która przystoi osobom świątobliwym: niech nie szerzą oszczerstw, niech się nie upijają;",
      "niech dobrą radą uczą młodsze niewiasty kochać swych mężów oraz swe dzieci;",
      "niech będą powściągliwe w zachowaniu, wstydliwe [skromne], gospodarne, dobre i mężom poddane. Wtedy nie będzie ujemnej krytyki o słowie Bożym.",
      "Napominaj również młodzieńców, żeby byli powściągliwi w zachowaniu,",
      "a dawaj dobry przykład własnym postępowaniem, w nauczaniu okazuj prawość i godność.",
      "Niech twa mowa będzie zdrowa i bez zarzutu. Wówczas przeciwnik odejdzie zawstydzony, nie mogąc nam niczego złego zarzucić.",
      "Niech niewolnicy poddani będą swym panom we wszystkim i starają się im przypodobać; niech im nie odpowiadają zuchwale,",
      "niczego sobie nie przywłaszczają, lecz niech będą we wszystkim wierni i prawi. Wówczas staną się pod wszelkim względem chlubą dla nauki naszego Boskiego Zbawiciela.",
      "Bo łaska Boga ukazała się przynosząc zbawienie wszystkim ludziom.",
      "Poucza nas, żebyśmy wyrzekli się bezbożności i światowych pożądliwości, a wiedli na tym świecie życie w mądrości, sprawiedliwości i pobożności,",
      "oczekując w błogiej nadziei chwalebnego przyjścia Boga naszego wielkiego i Zbawiciela, Chrystusa Jezusa.",
      "On to wydał siebie samego za nas, aby odkupić nas od wszelkiej nieprawości i przygotować sobie, oczyszczając go, lud wybrany, żarliwy w spełnianiu dobrych uczynków.",
      "Tak masz przemawiać, tak napominać i strofować z całą powagą. A niech nikt nie ośmieli się ciebie lekceważyć."
    ],
    [
      "Przypominaj wszystkim, że powinni poddawać się władzy zwierzchników, słuchać ich i okazywać gotowość do wszelkiego zbożnego dzieła.",
      "Nie mają nikogo lżyć, nie mają być kłótliwi, lecz uprzejmi i okazywać każdemu człowiekowi wielką łagodność.",
      "Bo niegdyś my także byliśmy nierozumni i zbuntowani, błąkaliśmy się po manowcach i służyliśmy różnym pożądliwościom i rozkoszom żyjąc w złości i zawiści; byliśmy obmierzli i pełni nienawiści jedni ku drugim.",
      "Lecz potem ukazała się dobroć Boga, Zbawiciela naszego, i miłość jego ku ludziom",
      "przynosząc nam zbawienie nie dla uczynków sprawiedliwych, które zdziałaliśmy, lecz wedle zmiłowania jego: przez kąpiel odrodzenia i odnowienie w Duchu Świętym.",
      "A Ducha tego wylał na nas obicie przez Jezusa Chrystusa, Zbawiciela naszego,",
      "abyśmy, usprawiedliwieni przez łaskę jego, stali się dziedzicami życia wiecznego, którego z ufnością oczekujemy.",
      "W tym zdaniu kryje się cała prawda; dlatego chcę, abyś o tym mówił z całą stanowczością: ci, którzy w Boga wierzą, mają gorliwie oddawać się pełnieniu dobrych uczynków. Rzecz to dobra, która przynosi ludziom wielki pożytek.",
      "Natomiast unikaj bezrozumnych dociekań, rodowodów, sporów i dysput dotyczących Zakonu. Są to rzeczy nieużyteczne i błahe.",
      "Co do błędnowierców, to ostrzegłszy raz i drugi takiego człowieka, unikaj go,",
      "bo jak wiesz, jest on przewrotny i pogrążony w grzechach; sam na siebie wydaje wyrok.",
      "Gdy przyślę do ciebie Artemasa lub Tychika, pospiesz się i przybądź do mnie, do Nikopolis. Tam zamierzam przebyć zimę.",
      "Zenasa, uczonego w Prawie, i Apollosa zaopatrz należycie i wypraw w drogę, żeby im na niczym nie zbywało.",
      "Niech i nasi wierni nauczą się spełniać dobre uczynki i podejmować starania o konieczne potrzeby; bez tego nie zaskarbią sobie zasług.",
      "Wszyscy ci, którzy są ze mną, zasyłają ci pozdrowienia. Pozdrów tych, którzy nas miłują w wierze. Łaska [Boża] niech będzie z wami wszystkimi! [Amen.]1"
    ]
  ],
  [
    [
      "Paweł, więzień Chrystusa Jezusa, i brat Tymoteusz do Filemona, naszego przyjaciela i współpracownika,",
      "do Appii, siostry naszej [ukochanej], do Archipa, naszego towarzysza broni, i do gminy, która gromadzi się w twoim domu.",
      "Łaska wam i pokój od Boga, Ojca naszego, i od Pana Jezusa Chrystusa.",
      "Dzięki składam Bogu mojemu za każdym razem, kiedy wspominam o tobie w- modlitwach moich,",
      "bo słyszę o twojej miłości, z wiary wytryskającej, którą masz dla Pana Jezusa i dla wszystkich świętych.",
      "Niechby wiara, której stałeś się uczestnikiem, okazała się żywą w czynie i pozwoliła ci poznać, ile dobrego się między nami dzieje na chwałę Chrystusa [Jezusa].",
      "O tak, bracie mój kochany, uradowałeś mnie i pocieszyłeś wielce przez swą miłość, gdyż serca wiernych pokrzepione zostały przez ciebie.",
      "Chociaż byłbym w Chrystusie [Jezusie] w pełni uprawniony nakazać ci, co winieneś uczynić,",
      "wolę jednak udać się do ciebie z prośbą w imię miłości, ja, Paweł, starzec, który obecnie dźwigam ponadto kajdany dla Jezusa Chrystusa.",
      "A zatem proszę cię za synem moim, za, Onezymem, którego stałem się ojcem tu w więzieniu.",
      "Kiedyś nic ci było po, nim, ale teraz stał się wielce użyteczny dla ciebie i dla mnie.",
      "Odsyłam go tobie, niby serce swoje.",
      "Byłbym go chętnie przy sobie zatrzymał: niechby mi służył zamiast ciebie, kiedy dźwigam kajdany dla sprawy Ewangelii;",
      "nic chciałem jednak: niczego uczynić bez twego zezwolenia: niech twój dobry uczynek: nie będzie niejako wymuszony, lecz dobrowolny.",
      "A może dlatego został na krótki czas od ciebie odłączony, abyś go odzyskał na wieki, już nic jako niewolnika, lecz jako coś więcej: jako brata umiłowanego.",
      "A tym jest już dla mnie w wysokim stopniu; o ileż więcej dla ciebie, jako twój poddany i brat w Panu.",
      "A zatem jeżeli przyjaźń nas łączy, przyjmij go tak jak mnie samego.",
      "Jeżeli wyrządził ci jakąś szkodę lub jest ci coś winien, zapisz tu na mój rachunek.",
      "Ja, Paweł, piszę własnoręcznie: ja płacę odszkodowanie. A przy tym nie chcę ci przypominać, że winieneś mi samego siebie.",
      "O tak, bracie kochany, chciałbym mieć m Panu z ciebie Pożytek! Spraw memu sercu tą radość w Chrystusie.",
      "Ufny W twą uległość, piszę ci te słowa. Jestem pewny, że zrobisz więcej aniżeli to, o co proszę.",
      "A równocześnie przygotuj mi gościnę, bo mam nadzieję, że dzięki modlitwom waszym będę wam przywrócony.",
      "Zasyłają ci pozdrowienia Epafras, który dzieli ze mną więzienie w Chrystusie Jezusie,",
      "oraz Marek, Arystarch, Demas i Łukasz, współpracownicy moi.",
      "Łaska Pana Jezusa Chrystusa niech będzie z duchem waszym. Amen.1"
    ]
  ],
  [
    [
      "Już wielokrotnie i w wieloraki sposób przemawiał Bóg przed wiekami do ojców naszych przez usta proroków.",
      "A w tych czasach ostatecznych przemówił do nas przez usta Syna swego; jemu wszystko oddał w posiadanie i przez niego stworzył świat.",
      "On jest odblaskiem chwały jego i odbiciem istoty jego; on dzierży wszechświat władnym swym słowem. A dokonawszy dzieła oczyszczenia z grzechów, zasiadł na prawicy Majestatu na wysokościach.",
      "Tam wywyższony jest ponad aniołów w tymże stopniu, w jakim imię, które otrzymał, przewyższa swoją wspaniałością ich imię.",
      "Bo czyż do którego z aniołów powiedział Bóg kiedykolwiek: Ty jesteś Synem moim, dziś zrodziłem ciebie (Ps 2, 7) lub: Ja będę mu Ojcem, a on Synem mi będzie (2 Sm 7, 14)?",
      "A wprowadzając znów Pierworodnego na świat powie: Niech wszyscy aniołowie Boży pokłon mu oddadzą (Ps 96, 7)",
      "Mówiąc o aniołach, powiada: Z aniołów swoich czyni wichry, ze sług swoich płomień ognisty (Ps 103, 4).",
      "Lecz do Syna swego mówi: Tron twój, Boże, na wieki wieków. Twe berło królewskie jest berłem prawości.",
      "Umiłowałeś sprawiedliwość i znienawidziłeś nieprawość. Dlatego namaścił ciebie, o Boże, Bóg twój olejem wesela, jak żadnego z towarzyszów twoich (Ps 44, 7:8).",
      "A dalej Panie, tyś na początku ziemię utwierdził. A nieba są dziełem rąk twoich.",
      "One przeminą, a ty trwać będziesz. Wszystko zniszczeje, jak szaty stare;",
      "jako płaszcz, tak je zwiniesz, tak jak odzienie; i przemienią się. Lecz ty zawsze jesteś ten sam, a lata twe nie mają końca (Ps 101, 26:28).",
      "Do którego z aniołów kiedykolwiek powiedział: Siądź po prawicy mojej, aż położę nieprzyjacioły twoje jako podnóżek pod stopy twoje (Ps 109,1)?",
      "Czyż nie są wszyscy tylko służebnymi duchami, wysłanymi ku pomocy tym, którzy dziedzicami zbawienia stać się mają?"
    ],
    [
      "Dlatego winniśmy tym pilniej zachowywać wszystko, co usłyszeliśmy przy nauczaniu, abyśmy, uniesieni prądem, w końcu nie minęli się z celem.",
      "Bo jeżeli już słowo przez aniołów ogłoszone posiadało swą wielką wagę, tak że każde przekroczenie i nieposłuszeństwo spotkało się ze słuszną odpłatą,",
      "jakże ujdziemy przed karą, jeżeli zlekceważymy sobie tak wspaniałą naukę o zbawieniu? Najpierw głosił ją Pan; potem przekazali ją nam wierni świadkowie, którzy osobiście ją usłyszeli,",
      "a Bóg potwierdził ją znakami, cudami, różnorodnym działaniem swej mocy i darami Ducha Świętego wedle woli swojej.",
      "Tego przyszłego świata, o którym mówimy, nie poddał Bóg aniołom.",
      "Czytamy raczej gdzieś takie świadectwo: Czymże jest człowiek, że pamiętasz o nim? Lub syn człowieczy, że zważasz na niego?",
      "Uczyniłeś go na krótką chwilę niższym od aniołów. Chwałą i czcią go ukoronowałeś. [Postawiłeś go ponad dzieła rąk swoich,]",
      "wszystko poddałeś pod nogi jego (Ps 8, 5:7). Poddając mu wszystko, nie wyłączył niczego, co by mu poddane nie było. Na razie nie widzimy jeszcze, że wszystko jest mu poddane.",
      "Lecz widzimy, jak Jezus, który na krótką chwilę niższy był od aniołów, ukoronowany jest chwałą i czcią z powodu śmierci, którą poniósł. A poniósł ją, by wedle łaskawego dekretu Bożego zakosztować śmierci za wszystkich ludzi.",
      "Bóg, dla którego i przez którego istnieje świat cały, chciaż jak największą liczbę swych synów przywieść do chwały. I dlatego uznał za właściwe sprawcę ich zbawienia po drodze cierpienia wprowadzić do chwały.",
      "Bo ten, który sprawia uświęcenie, i ci, co je otrzymują, tego samego są pochodzenia. Z tej też przyczyny nie wstydzi się nazywać ich braćmi. Mówi przecież",
      "Imię twoje oznajmię braciom moim, wśród zgromadzenia melbić cię będę (Ps 21, 23).",
      "A gdzie indziej : Ufność mą w nim pokładać będę (Iz 8, 17).",
      "A dalej: Oto ja jestem wespół z dziećmi, które mi dał Bóg (Iz 8, 18). A ponieważ dzieci posiadają tę samą. ludzką naturę, więc on ją także przyjął, aby przez śmierć swoją zniszczyć tego, który dzierżył w swym ręku panowanie śmierci, to jest diabła,",
      "i chciał wolnością obdarzyć wszystkich, którzy dla lęku przed śmiercią w ciągu całego życia jęczeli w niewoli.",
      "Zapewne, pomoc, jaką niesie, nie jest dla aniołów przeznaczona, lecz dla potomków Abrahama.",
      "Dlatego musiał upodobnić się we wszystkim do swoich braci, aby stać się w Bożej służbie litościwym i wiernym arcykapłanem, który potrafiłby zadośćuczynić za grzechy ludu.",
      "Poznawszy sam, czym jest cierpienie i pokusa, umie nieść pomoc tym, którzy wiedzeni są na pokuszenie."
    ],
    [
      "Tak tedy, bracia święci, współuczestnicy niebieskiego powołania, spójrzcie na Jezusa, wysłańca i arcykapłana, któremu składamy nasze wyznanie wiary.",
      "Wierny był temu, który go postanowił, podobnie jak był nim Mojżesz w całym domu jego.",
      "Owszem, w porównaniu z Mojżeszem stai się godny wyższej chwały, tak jak budowniczy domu większą cześć odbiera niż dom.",
      "Bo każdy dom ma swego budowniczego, a budowniczym wszechświata jest Bóg.",
      "Ponadto Mojżesz wierny był w całym domu jego jako sługa, który obwieścić miał objawienie. Chrystus zaś, jako Syn, stoi na czele domu swego.",
      "A domem jego jesteśmy my - jeżeli niezachwianie zachowamy, aż do końca, pełną ufność i nadzieję na to, co stanowi chlubę naszą.",
      "Stąd wedle słów Ducha Swiętego: Gdy usłyszycie dziś głos jego,",
      "nie zatwardzajcie serc waszych, jak ongiś podczas 'buntu '",
      "w dniu kuszenia na pustyni, kiedy- ojcowie wasi mnie kusili i na próbę wystawiali, chociaż przez lat czterdzieści patrzyli na dzieła moje.",
      "Dlatego zapałałem gniewem przeciwko temu pokoleniu i rzekłem: W sercach swych błądzą zawsze, nie znają dróg moich.",
      "Przeto przysiągłem w gniewie moim: Nie wnijdą do spoczynku mego (Ps 94, 8:11).",
      "Baczcie więc, bracia, żeby nikt spomiędzy was nie miał serca złego, w którym gnieździ się niewiara, które skłoniłoby go do odstąpienia od Boga żywego.",
      "A raczej upominajcie się wzajemnie po każdy dzień, jak długo jeszcze dziś istnieje, żeby nikogo z was grzech nie omamił i nie zatwardził.",
      "Jesteśmy bowiem współuczestnikami Chrystusa - o ile pierwotną nadzieję aż do końca utrzymamy z niewzruszoną siłą.",
      "Powiedziane jest: Gdy usłyszycie dziś głos jego, nie zatwardzajcie serc waszych, jak ongiś podczas 'buntu'",
      "Cóż to byli za jedni, którzy słuchali, a potem buntowali się? Czyż nie byli to ci wszyscy, którzy pod wodzą Mojżesza wyszli z Egiptu?",
      "Na kogo to gniewał się przez lat czterdzieści? Czyż nie byli to ci, którzy grzeszyli, a których zwłoki ległya pustyni?",
      "Komuż to zaprzysiągł. że nie wnijdą do spoczynku jego? Czy nie tym, którzy nieposłuszni byli?",
      "I rzeczywiście widzimy, że dla niedowiarstwa swego wejść nie mogli."
    ],
    [
      "Tak długo, jak jeszcze obietnica wejścia do spoczynku jego trwa, żyjmy w bojaźni, aby nikt z was nie okazał się opieszały.",
      "Bo otrzymaliśmy Dobrą Nowinę o tym na równi z nimi; lecz słowo, jakie usłyszeli, nie przydało się im na nic, bo słuchając nie łączyli z nim wiary.",
      "My, którzy wiarę posiadamy, wchodzimy do spoczynku, o którym powiedziano: Poprzysiągłem w gniewie moim: Nie wnijdą do spoczunku mego (Ps 94, 11). A tymczasem dzieło stworzenia jest od ustanowienia świata już dokonane.",
      "Bo o dniu siódmym jest na którymś miejscu powiedziane: Siódmego dnia odpoczął Bóg od wszystkich dzieł swoich (Rdz 2, 2).",
      "A to znowu: Nie wnijdą W spoczynku mego.",
      "Więc rzeczą pewną jest że niektórzy wejdą do niego. Ci zaś, którzv pierwsi otrzymali tę Dobrą Nowinę, nie weszli do niego z powodu nieposłuszeńswa swego.",
      "Dlatego oznacza na nowo dzień, który zwie dzisiaj, mówiąc po tak długim czasie przez Dawida już wyżej przytoczone słowa: Gdy usłyszycie dziś głos jego, nie zatwardzajcie serc waszych (Ps 94, 8).",
      "Bo gdyby był Jozue ich już wprowadził do tego spoczynku, nie byłby Bóg później wspominał o innym dniu.",
      "Stąd czeka lud Boży jeszcze dzień odpoczynku szabatowego.",
      "A ten, który wchodzi do spoczynku Boga, odpoczywa od prac swoich, tak jak Bóg odpoczywa od swoich.",
      "A zatem starajmy się wejść do owego spoczynku. Niech nikt, naśladując ów przykład nieposłuszeństwa, nie doprowadza siebie do upadku.",
      "Bo słowo Boże jest żywe i skuteczne; ostrzejsze jest od każdego miecza obosiecznego; przenika, aż rozdzieli duszę od ducha i szpik od kości; rozsądza zamiary i zamysły serca.",
      "Żadne stworzenie nie ujdzie spojrzenia jego; wszystko jest odkryte i otwarte przed oczyma tego, przed którym musimy zdać sprawę.",
      "Mając tedy w Jezusie, Synu Bożym, arcykapłana dostojnego, który nieba przeniknął, trwajmy mocno przy wyznaniu naszym!",
      "Bo nie mamy arcykapłana, który nie potrafiłby współczuć ze słabościami naszymi, lecz doświadczonego, jak my, pod każdym względem - z wyjątkiem grzechu.",
      "Przystąpmy więc pełni ufności do tronu łaski, by otrzymać zmiłowanie i znaleźć łaskę, gdy nam pomoc potrzebna będzie."
    ],
    [
      "Każdy arcykapłan, wzięty spomiędzy ludzi, ustanowiony jest, aby w ich imieniu pełnić służbę Bożą. Zadaniem jego jest składać dary i ofiary za ich grzechy.",
      "Powinien umieć współczuć z nieumiejętnymi i błądzącymi, ponieważ sam nosi brzemię słabości.",
      "Dlatego musi składać ofiary za grzechy ludu i za własne grzechy.",
      "A nikt nie może przywłaszczyć sobie tej godności, lecz, tak jak Aaron, musi mieć od Boga powołanie.",
      "Toteż Chrystus nie nadał sam sobie godności arcykapłańskiej, ale uczynił to ten, który rzekł do niego: Synem moim jesteś, dzisiaj zrodziłem ciebie (Ps 2, 7).",
      "A na innym miejscu mówi: Tyś jest kapłanem na wieki wedle obrządku Melchizedeka (Ps 109, 4).",
      "W dniach swego ziemskiego żywota zanosił, wołając mocnym głosem i łzy przelewając, modlitwy i błagania do tego, który wybawić go mógł od śmierci; toteż został wysłuchany i uwolniony od strachu śmiertelnego.",
      "A chociaż był Synem [Bożym], nauczył się w szkole cierpienia, na czym posłuszeństwo polega.",
      "Doszedłszy tym sposobem do szczytu doskonałości, stał się dla wszystkich, którzy go posłuchem darzą, źródłem wiecznego zbawienia -",
      "on, którego Bóg nazwał arcykapłanem wedle obrządku Melchizedeka.",
      "Mielibyśmy o tym jeszcze dużo do powiedzenia, lecz trudno nam objaśniać, skoro słuch wasz tak się przytępił.",
      "Biorąc pod uwagę czas, powinniście być nauczycielami, a zamiast tego trzeba was od nowa uczyć pierwszych początków nauki Bożej. Mleka wam jeszcze trzeba, a nie stałego pokarmu.",
      "Bo kto jeszcze mleko ssie, ten nie zna jeszcze nauki o sprawiedliwości, jest niemowlęciem.",
      "Stały pokarm jest dla dojrzałych, dla tych, którzy wskutek ćwiczenia mają wyostrzony zmysł, aby móc rozróżniać między dobrem a złem."
    ],
    [
      "Dlatego, pominąwszy już początki nauki Chrystusowej, zwróćmy się do rzeczy wyższych, nie wracając do prawd podstawowych, jak żal za martwe uczynki, wiara w Boga,",
      "nauka o chrztach, nakładanie rąk, ciał zmartwychwstanie i zapłata w wieczności.",
      "Uczynimy i to, jeżeli Bóg zezwoli.",
      "Bo jeśli ktoś otrzymał raz światło wiary, zakosztował daru niebiańskiego, otrzymał Ducha Świętego,",
      "zakosztował wspaniałego słowa Bożego i cudownych przejawów mocy Bożej, które ujawnić się miały w czasach mesjańskich,",
      "a potem odpadł - niepodobna jest, aby taki człowiek odnowił się na duchu i czynił pokutę, bo ukrzyżował w sobie po raz wtóry Syna Bożego i podał go na urągowisko.",
      "Ziemia, która wchłania deszcz obficie na nią spadający i która rodzi pożyteczne rośliny uprawiającemu ją człowiekowi, otrzymuje błogosławieństwo od Boga.",
      "Lecz kiedy wydaje tylko ciernie i osty, traci wszelką wartość; rychło spadnie na nią przekleństwo, a w końcu będzie ogniem wypalona.",
      "Chociaż w ten sposób przemawiamy, najmilsi, mamy jednak o was lepsze mniemanie: że przecież osiągniecie zbawienie.",
      "Bo Bóg nie jest niesprawiedliwy, żeby zapomnieć miał o czynnej waszej miłości, którą dla imienia jego okazywaliście oddając przysługi świętym dawniej i teraz.",
      "Pragniemy jedynie, aby każdy z was wykazał aż do końca tę samą gorliwość usiłując osiągnąć całkowite spełnienie się swej nadziei",
      "i żeby nie stał się opieszałym. Naśladujcie tych, którzy przez wiarę i wytrwałość stają się dziedzicami obietnic.",
      "Bóg, dając Abrahamowi obietnicę, zaprzysiągł ją na siebie samego, nie mając nikogo wyższego, na którego by przysięgał,",
      "i rzekł: Zaiste błogosławieństwo me obficie na cię spłynie i rozmnożę cię bez miary (Rdz 22, 16).",
      "A czekając cierpliwie, dostąpił tego, co mu było obiecane.",
      "Człowiek składa przysięgę na wyższą od siebie istotę, a przysięga kładzie kres wszelkim sporom i daje pewność.",
      "Bóg chcąc dziedzicom obietnic wykazać jeszcze dobitniej, że wyroki jego są nieodmienne, zatwierdził je przysięgą.",
      "Te dwa niezawodne wydarzenia, w których niepodobna jest, by nas Bóg omylił, miały stanowić dla nas wielką otuchę, jeżeli do danej nam nadziei uciekać się będziemy i mocno się jej trzymać.",
      "Ta nadzieja jest bezpieczną i silną kotwicą dla naszej duszy; przenika poza zasłonę do wnętrza świątyni,",
      "gdzie Jezus, gotując nam drogę, wstąpił pierwszy stawszy się arcykapłanem na wieki wedle obrządku Melchizedeka."
    ],
    [
      "A ten Melchizedek był królem Salem i kapłanem Boga najwyższego. Wyszedł Abrahamowi naprzeciw, kiedy wracał po rozgromieniu królów, i błogosławił go,",
      "Abraham zaś wydzielił mu dziesięciny ze wszystkiego. Imię jego oznacza najpierw król sprawiedliwości, a po wtóre król Salem, to jest król pokoju.",
      "Zjawia się bez ojca, bez matki i bez przodków, jak gdyby żywot jego nie miał początku ani końca. Te cechy czynią go podobnym do Syna Bożego. Pozostaje kapłanem na wieki.",
      "Zważcie, jak wielki musi być ten, któremu sam patriarcha Abraham złożył dziesięcinę z tego, co miał najlepszego ze zdobytych łupów.",
      "Wprawdzie i ci lewici, którzy kapłaństwo otrzymują, mają wedle Zakonu prawo pobierać dziesięcinę od ludu, to jest od braci swoich, którzy pochodzą przecież także od Abrahama.",
      "Otóż ten, który nie wywodził od nich swego rodu, pobrał dziesięcinę od Abrahama i pobłogosławił spadkobiercy obietnic.",
      "A tymczasem nie ulega wątpliwości, że błogosławieństwa udziela wyższy niższemu.",
      "Ponadto tutaj otrzymują dziesięciny ludzie, zwykli śmiertelnicy, tam zaś ktoś, o kim powiedziano, że dalej żyje.",
      "W końcu, jeśli można się tak wyrazić, Lewi, który przecież sam pobiera dziesięciny, w osobie Abrahama złożył dziesięcinę;",
      "bo wówczas gdy Melchizedek wyszedł na spotkanie Abrahama, Lewi spoczywał w lędźwiach praojca.",
      "Jeżeli więc doskonałość osiągnięta została przez kapłaństwo Lewickie, a Zakon nadany ludowi jest na nim prawnie oparty, to po cóż trzeba było ustanawiać jeszcze innego kapłana, zwanego wedle obrządku Melchizedeka, a nie wedle obrządku Aarona?",
      "Otóż zmiana kapłaństwa powoduje z konieczności zmianę prawa.",
      "Bo ten, do którego odnoszą się te słowa, należy do innego pokolenia, z którego nikt jeszcze nie służył ołtarzowi.",
      "Istotnie, wiadomą jest rzeczą, że Pan nasz wywodzi swój ród z Judy, a Mojżesz wzmiankując o tym pokoleniu nie wspomina nigdy o kapłaństwie.",
      "A staje się to bardziej jasne, gdy na podobieństwó Melchizedeka powstaje kapłan inny,",
      "który został nim nie na podstawie przepisów cielesnego prawa, lecz mocą nieprzemijającego żywota.",
      "Bo świadectwo o nim tak brzmi: Tyś jest kapłanem na wieki wedle obrządku Melchizedeka.",
      "Tym samym zniesione zostaje pierwotne postanowienie, bo utraciło swą prawną moc i swą użyteczność.",
      "Zakon bowiem niczego nie doprowadził do doskonałości. Natomiast spowodował przejście do lepszej nadziei, która zbliża nas do Boga.",
      "Tym więcej że nie dokonało się to bez złożenia przysięgi. Tamci zostawali kapłanami bez jakiejś przysięgi,",
      "on zaś wskutek przysięgi, jaką złożył ten, który rzekł do niego Zaprzysiągł to Pan i nie pożałuje tego Tyś jest kapłanem na wieki (Ps 109, 4).",
      "A to czyni o wiele doskonalszym owo przymierze, którego Jezus stał się poręczycielem.",
      "Tamci ponadto stanowią długi szereg kapłanów; śmierć bowiem stawała się przeszkodą, która nie pozwalała nikomu trwać.",
      "Tu zaś mamy do czynienia z kapłaństwem nieprzemijającym, ponieważ dzierży je ten, który trwa na wieki.",
      "Dlatego mocen jest całkowicie zbawić tych, którzy przed Bogiem stawają za jego pośrednictwem. Bo żyje wiecznie i może wstawiać się za nami.",
      "Takim to miał być nasz arcykapłan: święty, bez winy, bez skazy, różniący się całkowicie od grzeszników, ponad niebiosa wywyższony;",
      "nie musi on, jak to czynią arcykapłani, dzień w dzień składać ofiary najpierw za własne grzechy, a potem za grzechy ludu. Uczynił to bowiem raz na zawsze, gdy złożył ofiarę z samego siebie.",
      "Zakon więc stanowi arcykapłanami ludzi, którzy podlegają słabościom. Słowo zaś przysięgi złożonej po nadaniu Zakonu ustanawia Syn, który jest doskonałością na wieki."
    ],
    [
      "Zasadniczą prawdą, zawartą w dotychczasowych wywodach, jest stwierdzenie, że mamy arcykapłana, który zasiadł po prawicy tronu Majestatu w niebiosach;",
      "spełnia świętą służbę w świątyni, w prawdziwym przybytku, który Pan zbudował, a nie człowiek.",
      "Bo każdy arcykapłan jest ustanawiany na to, aby składać dary i ofiary. A zatem jest rzeczą nieodzowną, aby on także miał coś do ofiarowania.",
      "Gdyby zaś był na ziemi, nie mógłby być kapłanem ; bo tu są przecież kapłani, którzy mają obowiązek, wedle postanowień Zakonu, składać ofiary.",
      "Lecz ich służba Boża jest jedynie obrazem i cieniem rzeczywistości niebieskiej. Dlatego Mojżesz, kiedy zabierał się do budowy przybytku, otrzymał takie wskazanie od Boga: Staraj się - tak mu powiedziano - wykonać wszystko wedle wzoru, który został ci ukazany na górze (Wj 25, 40).",
      "Lecz nasz arcykapłan otrzymał w udziale o tyle wznioślejszą służbę, o ile jest pośrednikiem lepszego przymierza, zbudowanego na wspanialszych obietnicach.",
      "Bo to pierwsze przymierze było niedostateczne; gdyby takim nie było, nie zachodziłaby potrzeba zastąpienia go drugim.",
      "Tymczasem zapowiada Bóg, przyganiając im: Oto nadejdą dni, tak mówi Pan, kiedy zawrę nowe przymierze z domem Izraela i z domem Judy.",
      "Nie takie przymierze, jakie zawarłem z ich ojcami, biorąc ich za rękę, by wywieść ich z ziemi egipskiej. Ponieważ sprzeniewierzyli się memu przymierzu, więc ja też nie zatroszczyłem się o nich, tak mówi Pan.",
      "To jest przymierze, które zawrę w dni one z domem Izraela, mówi Pan: prawa me włożę do duszy ich i wypiszę je w sercach ich. Będę im Bogiem, a oni ludem mi będą.",
      "Nikt nie będzie już pouczał ziomka swego ni brata swego, mówiąc: Poznaj Pana. Wszyscy bowiem znać mnie będą od najmniejszego do największego.",
      "Ulituję się nad ich nieprawościami i nie wspomnę na grzechy ich (Jr 31, 31:34).",
      "Mówiąc o nowym przymierzu Bóg uznał dawniejsze przymierze za przestarzałe; a co dawne i starzejące się, to też wnet zaniknie."
    ],
    [
      "Stary Zakon, owszem, miał także przepisy o służbie Bożej i miał świątynię ziemską.",
      "Był to przybytek, w którego przedniej części, zwanej Miejscem Świętym, znajdował się świecznik, stół i chleby pokładne.",
      "Za drugą zasłoną znajdowała się ta część przybytku, która nosiła nazwę: Święte Świętych;",
      "tam stał złoty ołtarz kadzielny i arka przymierza, cała pokryta złotem. W arce było naczynie złote z manną, laska Aarona, która ongiś rozkwitła, i tablice Przymierza,",
      "nad arką Cherubim chwały ocieniali błagalnię. Lecz tu nie miejsce, aby te sprawy szczegółowo omawiać.",
      "Tak to było wszystko urządzone. Do przedniej części przybytku wchodzą o każdym czasie kapłani, sprawujący służbę,",
      "do drugiej zaś części wchodzi tylko raz do roku sam arcykapłan, i to nie bez krwi, którą ofiaruje za swoje i ludu grzechy, popełnione w nieświadomości.",
      "Przez to wskazuje Duch Święty, że wejście do Świętego Świętych nie jest jeszcze otwarte, jak długo pierwszy przybytek stoi.",
      "Jest to symbol obecnych czasów, w których składa się dary i ofiary, nie mogące jednak ofiarującego udoskonalić w sumieniu.",
      "Są to tylko ziemskie ustawy, mające moc obowiązującą do czasu, kiedy nastąpi nowy i właściwy porządek; podobnie jak to ma miejsce z przepisami odnoszącymi się do pokarmów, napojów i różnych obmywań.",
      "Chrystus zaś zjawił się jako arcykapłan dóbr przyszłych; przeszedł przez przybytek większy i doskonalszy, który nie jest uczyniony ludzką ręką, a w ogóle nie należy do tego świata,",
      "i wstąpił raz na zawsze do Świętego Świętych, nie z krwią kozłów lub cielców, lecz z własną krwią, dokonawszy zbawienia wiecznego.",
      "Jeżeli już krew kozłów i wołów, jeżeli popioły jałowicy, którymi pokrapia się skażonych, powodują zewnętrzne oczyszczenie i uświęcenie,",
      "o ileż więcej krew Chrystusa, który przez Ducha wieczystego złożył Bogu z siebie samego ofiarę niepokalaną, oczyści sumienie wasze z martwych uczynków, abyście służyć mogli Bogu żywemu.",
      "Dlatego jest pośrednikiem nowego Przymierza: poniósł śmierć, aby złożyć okup za przestępstwa popełnione w Starym Zakonie, i przez to zdobył dla wybranych przyrzeczone wieczne dziedzictwo.",
      "Tam, gdzie idzie o testament, musi wpierw nastąpić stwierdzenie, że umarł ten, który sporządził testament.",
      "Testament staje się prawomocny dopiero po jego śmierci, a jak długo jeszcze on żyje, testament nie jest ważny.",
      "Dlatego stało się tak, że nawet Stary Testament nie byk poświęcony bez rozlewu krwi.",
      "Ogłosiwszy całemu ludowi wszystkie przykazania Zakonu, wziął Mojżesz krew cielców i kozłów oraz wodę, wełnę szkarłatną i hyzop i pokropił nią księgę i lud cały",
      "mówiąc: To jest krew Przymierza, które zawarł Bóg z wami (Wj 24, 8).",
      "Tak samo pokropił tą krwią przybytek i wszystkie naczynia przeznaczone dla służby Bożej.",
      "Zresztą wedle Zakonu nieomal wszystkie oczyszczenia dokonują się przez krew, a bez przelania krwi nie ma odpuszczenia.",
      "Więc co było tylko wyobrażeniem rzeczy nadprzyrodzonych, podlegało takim oczyszczeniom, same rzeczy nadprzyrodzone zaś wymagają ofiar nierównie doskonalszych.",
      "Chrystus bowiem nie wstąpił do świątyni zbudowanej ludzkimi rękami, która jest tylko zwykłym obrazem prawdziwej, lecz wstąpił do samego nieba, aby odtąd wstawiać sie za nami przed obliczem Bożym.",
      "Nie potrzebuje też ofiarować siebie wielokrotnie, tak jak to arcykapłan corocznie wchodzi do świątyni z cudzą krwią;",
      "inaczej byłby też musiał wielokrotnie cierpieć, począwszy od stworzenia świata. A tymczasem objawił się raz jeden, pod koniec wieków, by zgładzić grzechy przynosząc ofiarę z samego siebie.",
      "A jak postanowione jest człowiekowi raz umrzeć, a potem nastąpi sąd,",
      "tak też Chrystus ofiarował siebie raz jeden, aby odjąć grzechy wielu. A gdy ukaże się po raz wtóry, nie będzie to w sprawie grzechowej przewiny, lecz dla zbawienia tych, którzy go oczekują."
    ],
    [
      "Zakon jest tylko cieniem przyszłych dóbr, a nie ich rzeczywistą postacią. Stąd nie może żadną miarą przez te same ofiary, które corocznie i nieustannie się powtarzają, doprowadzić do doskonałości tych, co z nimi przystępują.",
      "Bo czyż nie przestano by ich składać, gdyby składający, uzyskawszy raz oczyszczenie, nie byli mieli nadal świadomości grzechu? Wręcz przeciwnie.",
      "Przez te ofiary wznawiała się corocznie pamięć na grzechy.",
      "Bo jest rzeczą niepodobną, aby krew wołów i kozłów gładziła grzechy.",
      "Dlatego Chrystus, wstępując na świat, wypowiada te słowa: Nie chciałeś ofiary ni obiaty, lecz utworzyłeś mi ciało.",
      "Nie masz upodobania w ofiarach całopalnych i ofiarach za grzechy.",
      "Wtedy rzekłem: Oto idę. Chcę wypełnić wolę twą, Boże, jak napisano o mnie w zwoju księgi (Ps 39, 7:8).",
      "Najpierw powiedział: Ofiar i obiat nie chciałeś ani całopalenia, ani ofiar za grzechy; nie masz w nich upodobania; a jednak przepisuje je Zakon.",
      "Potem oświadcza: Oto idę. Chcę wypełnić twą wolę. Więc znosi pierwszy porządek, aby ustanowić drugi.",
      "Mocą tej woli, przez wydanie ciała Jezusa Chrystusa na ofiarę, jesteśmy raz na zawsze odtąd uświęceni.",
      "Każdy kapłan zjawia się dzień w dzień do pełnienia swej służby i składa po wiele razy te same ofiary, które nigdy przecież nie mają mocy gładzenia grzechów.",
      "On, przeciwnie, złożył za grzechy jedną, jedyną ofiarę, a potem zasiadł po prawicy Bożej na wieki;",
      "a teraz czeka tylko, aż nieprzyjaciele jego legną jako podnóżek stóp jego (Ps 109, 1).",
      "Przez tę jedyną ofiarę uczynił na zawsze doskonałymi tych, których uświęcił.",
      "To poświadcza nam także Duch Święty, bo powiedziawszy:",
      "Oto jest przymierze, które zawrę z nimi po owych dniach dodaje Pan:",
      "Prawa moje wkładam do serc ich i wypiszę je w duszy ich, a grzechów i nieprawości ich pamiętać już więcej nie będę (Jr 31, 33).",
      "A gdzie grzechy są odpuszczone, tam nie trzeba już ofiary za grzechy.",
      "Mamy więc, bracia, zapewnione wejście do świątyni mocą krwi Jezusa.",
      "To jest ta nowa droga żywota, którą nam otworzył poprzez zasłonę, którą też przebyło ciało jego.",
      "Mamy też dostojnego kapłana, który rządy sprawuje nad domem Bożym.",
      "Dlatego zbliżmy się do niego ze szczerym sercem i mocną wiarą. Toć serca nasze są oczyszczone i wolne od złości, które by nam sumienie wyrzucało, a ciało nasze obmyte jest czystą wodą.",
      "Trzymajmy się niewzruszenie nadziei, którą wyznajemy, bo wierny jest ten, który dał przyrzeczenie.",
      "Czuwajmy też jedni nad drugimi zachęcając się do miłości i dobrych uczynków.",
      "Nie opuszczajmy wspólnych zebrań, jak to niektórzy zwykli czynić; przeciwnie, dodawajmy sobie wzajemnie otuchy, a to tym więcej, że widzicie, jak zbliża się Wielki Dzień.",
      "Bo jeżeli otrzymawszy poznanie prawdy dopuszczamy się dobrowolnie grzechu, wtenczas nie ma już ofiary, która grzechy mogłaby zmazać;",
      "nie pozostaje nic innego jak czekać ze strachem na sąd i na żar ognia, który pożre buntowników.",
      "Kto przekroczy Prawo Mojżeszowe, zostaje na podstawie zeznania dwóch lub trzech świadków skazany na śmierć bez litości.",
      "Pomyślcie, o ile sroższą karę ściągnie na siebie ten, kto podeptał Syna Bożego, kto zbezcześcił krew przymierza, uzyskawszy pierwej przez nią uświęcenie, i dopuścił się zbrodni przeciw Duchowi łaski.",
      "Znamy przecież tego, który rzekł: Moja jest pomsta. Ja odpłacę. I to powiedzenie znamy: Pan będzie sądził lud swój (Pwt 32, 35 ns.).",
      "Straszna to rzecz wpaść w ręce Boga żywego.",
      "Wspomnijcie na dni minione. Zaledwie otrzymaliście oświecenie, przetrwaliście srogą nawałnicę utrapień:",
      "będąc wystawieni publicznie na ucisk i zniewagę lub też jako współtowarzysze tych, którzy takie udręki na sobie ponieść musieli.",
      "Dzieliliście cierpienia z tymi, którzy wtrącani byli do więzienia, a ograbienie ze swego mienia przyjęliście z weselem, pomni, że posiadacie lepsze i trwalsze bogactwo.",
      "Nie porzucajcie więc tej waszej ufnej nadziei, bo czeka ją sowita zaplata.",
      "Potrzeba wam tytko cierpliwości, abyście umieli wypełnić wolę Bożą i tym sposobem osiągnęli dobro wam przyrzeczone.",
      "Chwila jeszcze, chwileczka, a przyjdzie ten, który ma przyjść, i ociągać się nie będzie.",
      "Sprawiedliwy mój z wiary żyje. Lecz jeżeli ustąpi tchórzliwie, nie mam już w nim upodobania (Ha 2, 3:4).",
      "My jednak nie należymy do tych, którzy ustępują tchórzliwie na własną zgubę, ale jesteśmy mężami wiary, którzy swe dusze zbawiają."
    ],
    [
      "Wiara jest podstawą tego, czego dopiero oczekujemy, jest silnym dowodem na to, czego nie widzimy.",
      "Przez nią to zdobyli przodkowie chlubne świadectwo.",
      "Wiara daje nam zrozumienie, że światy przez słowo Boże zostały stworzone, że to, co widzialne, nie powstało z tego, co pod zmysły podpada.",
      "Wiarą kierowany, złożył Abel Bogu cenniejszą ofiarę niż Kain; dzięki niej otrzymał świadectwo, że jest sprawiedliwy, a zaświadczył mu to sam Bóg wobec darów jego. Przez swą wiarę przemawia nawet spoza grobu.",
      "Dla wiary swej został Henoch zabrany z tego świata nie zakosztowawszy śmierci i nie znaleziono go, bo Bóg go zabrał. Zanim został zabrany, otrzymał świadectwo, że podobał się Bogu.",
      "A bez wiary nie można podobać się Bogu; bo kto chce dojść do Boga, musi uwierzyć, że Bóg istnieje i że nagradza tych, którzy go szukają.",
      "Noe otrzymawszy od Boga ostrzeżenie o .tym, czego jeszcze widać nie było, wiedziony wiarą, podjął się w świętej bojaźni budowy arki, aby ratować swą rodzinę: przez wiarę wydał sąd na świat i posiadł usprawiedliwienie, które wiara daje.",
      "Wiarą powodowany, usłuchał Abraham wezwania Bożego i wyszedł do ziemi, którą miał otrzymać jako dziedzictwo; wyszedł nie wiedząc, dokąd idzie.",
      "Przez wiarę osiedlił się w Ziemi Obiecanej jako cudzoziemiec i mieszkał w namiotach, podobnie jak Izaak i Jakub, którzy byli wespół z nim dziedzicami tej samej obietnicy.",
      "Bo tęskno wyczekiwał miasta na silnych fundamentach zbudowanego, którego budowniczym i twórcą jest Bóg.",
      "Przez wiarę Sara [niepłodna], w podeszłym będąc wieku, otrzymała moc poczęcia syna, bo wierzyła w wierność tego, który udzielił jej tej obietnicy.",
      "A tak zrodziła z jednego męża, i to męża już nieomal obumarłego, potomstwo liczne jak gwiazdy na niebie i jak piasek na wybrzeżu morskim, którego zliczyć nie można.",
      "Wszyscy ci poumierali z wiarą, nie doczekawszy spełnienia się danych im obietnic. Ujrzeli je tylko i powitali z daleka; a siebie nazwali pielgrzymami i gośćmi na ziemi.",
      "Tymi słowy dają do zrozumienia, że szukają ojczyzny.",
      "Gdyby mieli na myśli tę, z której wyszli, znaleźliby sposobność, aby do niej powrócić.",
      "Lecz oni wzdychają za lepszą, za niebieską ojczyzną. Dlatego nie wzdraga się Bóg ich Bogiem się nazwać, i rzeczywiście zgotował im ojczyznę.",
      "Przez wiarę przyniósł Izaaka na ofiarę wystawiony na próbę Abraham; a ofiarował jedynego syna;",
      "i ofiarował ten, który otrzymał był obietnicę, ten, do którego powiedziano: Przez Izaaka otrzymasz potomstwo (Rdz 21, 12).",
      "Bóg - tak myślał - mocen jest nawet umarłych wskrzesić. Dlatego też odzyskał syna swego. A było to symbolem.",
      "Przez wiarę i ze względu na wydarzenia, które przyszłość w sobie kryła, udzielił Izaak błogosławieństwa Jakubowi i Ezawowi.",
      "Przez wiarę błogosławił Jakub na łożu śmierci obydwóm synom Józefa i pochylił się głęboko, ponad wierzchem swej laski.",
      "Przez wiarę mówił Józef umierając o wyjściu synów Izraela i zostawił polecenie dotyczące zwłok swoich.",
      "Przez wiarę był Mojżesz ukrywany w ciągu trzech miesięcy po urodzeniu przez rodziców swoich, którzy widzieli, że dziecię jest śliczne, a rozkaz królewski nie przeraził ich.",
      "Przez wiarę Mojżesz, kiedy dorósł, odrzucił tytuł syna córki faraonowej",
      "i wolał wespół z ludem Bożym znosić niedolę niż używać krótkotrwałych rozkoszy, jakie grzech dać może.",
      "Zniewagi zniesione dla Pomazańca wydały mu się większym bogactwem niż skarby Egiptu, bo oczy swe skierował na nagrodę.",
      "Przez wiarę opuścił Egipt nie lękając się gniewu królewskiego; okazał siłę, tak jakby widział Niewidzialnego.",
      "Przez wiarę urządził uroczystość paschalną i krwią pokropienie, ażeby anioł śmierci nie tknął się pierworodnych Izraela.",
      "Przez wiarę przeszli Morze Czerwone jak po suchej ziemi, a Egipcjanie, próbując uczynić to samo, pochłonięci zostali przez fale.",
      "Przez wiarę obchodzili w ciągu siedmiu dni mury Jerycha, a mury runęły.",
      "Dla wiary swej nierządnica Rahab nie zginęła wespół z buntownikami, przyjąwszy przyjaźnie wysłanych na zwiady.",
      "Cóż jeszcze dodać? Zabrakłoby mi czasu, gdybym chciał mówić o Gedeonie, Baraku, Samsonie, Jeftem, Dawidzie, Samuelu i o prorokach,",
      "którzy przez wiarę podbili królestwa, sprawowali rządy sprawiedliwie, obietnice otrzymali, zamknęli paszcze lwom;",
      "ugasili ogień płonący, uszli przed ostrzem miecza, dźwignęli się z niemocy, stali się bohaterami w walce, wojska nieprzyjacielskie do ucieczki zmusili.",
      "Przywróceni zostali do życia niewiastom ci, m im pomarli. Jedni pozwolili się brać na męki wyrzekając się uwolnienia, aby osiągnąć wyższe dobro: zmartwychwstanie.",
      "Inni doznali szyderstwa i biczowania, nawet kajdan i więzienia.",
      "Kamienowano ich, męczono, przecinano piłą, mieczem mordowano. Przyodziani w owcze i kozie skóry, tułali się bezdomni, wyzuci ze wszystkiego, prześladowani, poniewierani.",
      "Świat nie był ich wart. Błądzili po pustyniach i górach, po jaskiniach i rozpadlinach ziemi.",
      "A chociaż dla swej wiary stali się godni najwyższej pochwały, żaden z nich nie doczekał się wypełnienia obietnicy,",
      "bo Bóg, który nam większe szczęście zgotował, nie zezwolił im dosięgnąć celu bez nas."
    ],
    [
      "Tak to otacza nas cała ogromna chmara tych, którzy złożyli świadectwo wierze. Zrzućmy więc z siebie wszystko, co nas obciąża; zrzućmy z siebie pęta grzechu, który nas krępuje, i biegnijmy wytrwale w zawodach, które nas czekają.",
      "Utkwijmy swój wzrok w Jezusie, przez którego doszliśmy do wiary i który doprowadził nas do jej celu. Przed nim była radość i wesele; zamiast tego, nie zważając na pohańbienie, wybrał śmierć krzyżową. Teraz siedzi po prawicy tronu Bożego.",
      "Skierujcie swe myśli ku niemu, który doznał do ostatka od grzeszników tak wielkiej wrogości; a wtedy sił wam nie zabraknie i nie upadniecie na duchu.",
      "W walce z grzechem jeszcze nie stawiliście oporu aż do krwi.",
      "Zapomnieliście o przestrodze danej wam jak synom Synu mój, nie gardź karaniem Pana. Nie upadaj na duchu, gdy cię strofuje.",
      "Bo kogo Pan miłuje, tego karci, i chłoszcze wszystkich, których przyjmuje za swe dzieci (Prz 3, 11:12).",
      "Cierpienia, jakie na was spadają, mają was poprawić. Bóg obchodzi się z wami jak z synami; a gdzież jest syn, którego by ojciec nie skarcił?",
      "Gdybyście byli wolni od kar, którym przecież wszyscy podlegają, bylibyście dziećmi nieprawego łoża, a nie prawymi synami.",
      "A poza tym: ojcowie nasi tu na ziemi stosowali wobec nas kary, a szanowaliśmy ich: czyż nie będziemy o wiele chętniej ulegać Ojcu duchów, aby znaleźć życie?",
      "Oni karcili nas wedle swego uznania, aby wychować na te krótkie dni życia; ten zaś czyni to dla naszego dobra, abyśmy mogli stać się uczestnikami jego świętości.",
      "Wszelkie karcenie nie wydaje się na razie przyjemne - raczej przykre; później jednak przyniesie tym, którzy byli w ten sposób kształceni, plon pokoju i sprawiedliwości.",
      "Przeto podnieście opuszczone ręce i wyprostujcie drżące kolana,",
      "i skierujcie kroki swoje na proste ścieżki. Wtenczas kulawi nie będą chromać i powrócą raczej do zdrowia.",
      "Starajcie Się żyć z wszystkimi w pokoju i ubiegajcie się o tę świętość, bez której nikt nie ujrzy Pana.",
      "Baczcie, aby nikt przez swą opieszałość nie wyłączył się sam z łaski Bożej; aby żadna trująca roślina nie wybujała i nie wyrządziła szkody, a zaraza się nie rozszerzyła.",
      "Niech nie będzie rozpustników ani ludzi lekceważących świętość, jak Ezaw, który za jedną potrawę sprzedał swe pierworodztwo.",
      "Wiecie, jak potem jeszcze uzyskać pragnął błogosławieństwo, lecz z niczym był odprawiony, bo nie zdołał już odmienić myśli ojca, choć zabiegał o to ze łzami.",
      "Bo nie przyszliście do góry, której dotknąć nie można i która w ogniu płonie; nie do czarnych chmur, do ciemności i burzy;",
      "nie przyszliście do grzmiących trąb i głosu tak potężnego, że ci, którzy go słyszeli, błagali, aby się więcej do nich nie odzywał.",
      "Bo nie mieli sił unieść brzemienia zakazu: Ktokolwiek dotknąłby się góry, a choćby to byto tylko zwierzę, ma być ukamienowany (Wj 19, 13).",
      "A tak straszne byto to zjawisko, że Mojżesz zawołał: Drżę cały z przerażenia (Pwt 9, 19).",
      "Wy natomiast przyszliście do góry Syjon, do miasta Boga żywego, do niebieskiego Jeruzalem, do niezliczonych zastępów anielskich,",
      "na uroczyste zgromadzenie pierworodnych, których imiona zapisane są w niebiesiech, do Boga, który wszystkich sądzi, do dusz sprawiedliwych, co doszły do doskonałości,",
      "do Jezusa, pośrednika Nowego Zakonu, i do krwi oczyszczającej, która wymowniej przemawia niż krew Abla.",
      "Uważajcie, byście nie odtrącili tego, który mówi do was. Bo jeżeli tamci nie uszli przed karą za to, że odtrącili tego, który na ziemi dawał swe objawienia, to tym więcej my, jeżeli odwrócimy się od tego, który z nieba [do nas] przemawia.",
      "Ten, którego głos ongiś wstrząsnął ziemią, dziś zapowiada: Jeszcze raz wstrząsnę, nie tylko ziemią, lecz także niebem (Ag 2, 7).",
      "Słowa: Jeszcze raz wskazują na to, że to, co wstrząśnięte zostało, będzie przemienione, ponieważ jest stworzone, aby stało się, co jest niewzruszone.",
      "A ponieważ otrzymujemy królestwo niewzruszone, okażmy się wdzięcznymi tak pełniąc miłą Bogu służbę ze czcią i bojaźnią.",
      "Bo także Bóg nasz jest ogniem trawiącym (Pwt 4, 24)."
    ],
    [
      "Trwajcie w bratniej miłości.",
      "Nie zapominajcie o gościnności; dzięki niej ludzie gościli aniołów nie wiedząc o tym.",
      "Pamiętajcie o tych, którzy są w więzieniu, tak jakby was razem z nimi więziono, i o tych, którzy są poniewierani, pomnąc na to, że sami bytujecie jeszcze w ciele.",
      "Małżeństwo winno być we czci u wszystkich, a łoże małżeńskie ma być niepokalane, bo Bóg sądzić będzie rozpustnych i cudzołożników.",
      "Niech życie wasze wolne będzie od chciwości. Poprzestańcie na tym, co macie. Bo Bóg sam powiedział: Nie porzucę cię nigdy (Joz 1, 5), tak iż śmiało mówić możemy:",
      "Pan jest mi pomocą, nic mnie nie przestrasza. Cóż może uczynić mi człowiek? (Ps 117, 6).",
      "Wspominajcie na waszych przełożonych, którzy głosili wam słowo Boże; rozpamiętywając, jak swe życie kończyli, naśladujcie ich wiarę.",
      "Jezus Chrystus pozostaje ten sam wczoraj i dzisiaj, ten sam i na wieki.",
      "Niech was nie zwodzą odmienne i obce nauki, gdyż serce umacniać należy łaską, a nie pokarmami, które nie przyniosły pożytku tym, co je w życiu stosowali.",
      "Mamy ołtarz, z którego nie mają prawa pożywiać się ci, którzy służą przybytkowi.",
      "Bo arcykapłan wnosi do świątyni, jako ofiarę przebłagalną za grzechy, krew zwierząt, a ciała tych zwierząt pali się poza obozem.",
      "Dlatego też Jezus, chcąc własną krwią uświęcić lud, cierpiał poza bramą.",
      "Wyjdźmy więc do niego poza obóz i dzielmy z nim hańbę jego.",
      "Bo tu na ziemi nie mamy trwałej ojczyzny, lecz poszukujemy tej, która ma nadejść.",
      "Przez niego zanosić będziemy Bogu nieustannie ofiarę chwały, to znaczy słowa wielbiące imię jego.",
      "Nie zapominajcie czynić dobrze i dzielić się z innymi, bo w takich ofiarach Bóg ma upodobanie.",
      "Bądźcie postuszni przełożonym i bądźcie im poddani, bo czuwają nad duszami waszymi i zdadzą z tego kiedyś sprawę, Oby to mogli uczynić z radością, a nie z żalem, bo to nie wyszłoby wam na dobro.",
      "Módlcie się za nas. Jesteśmy, co prawda, silnie przekonani, że sumienie nasze jest czyste, bo staramy się przecież, aby nasze postępowanie było należyte pod każdym względem.",
      "A proszę was usilnie : uczyńcie to, abym rychlej został wam przywrócony.",
      "A Bóg pokoju, który przez krew przymierza wiekuistego wywiódł spośród umarłych Pana naszego Jezusa [Chrystusa], arcypasterza owieczek,",
      "niechaj ugruntuje was we wszystkim, co dobre, abyście potrafili pełnić wolę jego; niech w nas dokona, co mile jest w oczach jego, przez Jezusa Chrystusa, któremu niech będzie chwała na wieki wieków. Amen.",
      "Proszę was, bracia, przyjmijcie chętnym sercem to upomnienie: moglem wam tylko niewiele napisać.",
      "Wiedzcie, że brat nasz Tymoteusz został uwolniony. Jeżeli przybędzie na czas, odwiedzę was wspólnie z nim.",
      "Pozdrówcie wszystkich przełożonych waszych i wszystkich świętych. Pozdrawiają was bracia z Italii.",
      "Łaska z wami wszystkimi. Amen.1"
    ]
  ],
  [
    [
      "Jakub, sługa Boga i Pana Jezusa Chrystusa, pozdrawia dwanaście pokoleń w diasporze.",
      "Poczytujcie to sobie za samą radość, bracia moi, gdy różne doświadczenia na was spadają.",
      "Wiecie przecież, że z tego, co wiarę waszą na próbę wystawia, rodzi się wytrwałość;",
      "a wytrwałymi macie się stać w pełnej mierze, aby być mężami doskonałymi i nienagannymi, którzy w niczym nie uchybiają.",
      "Jeżeli komu z was nie dostaje mądrości, niechaj prosi Boga, który wszystkim chętnie i bez wymówek swych darów udziela - a będzie mu dane.",
      "Lecz niechaj prosi z zaufaniem, bez cienia wątpliwości. Bo kto wątpi, podobny jest do fali morskiej, którą wiatr porusza i przerzuca z miejsca na miejsce.",
      "Taki człowiek niech nie mniema, że otrzyma coś od Pana:",
      "mąż dwoistego serca i niestateczny na wszystkich drogach swoich.",
      "Niechaj brat, który postawiony jest na niższym szczeblu, chlubi się swym wywyższeniem,",
      "a ten, który jest bogaty, swym poniżeniem, bo przeminie jak kwiat na polu.",
      "Słońce wschodzi ze swym żarem i trawę wypala. Kwiat jej opada i ginie piękny wygląd jego. Tak przeminie też bogacz na drogach swoich.",
      "Błogosławiony mąż, który wytrwa w doświadczeniu! Gdy zwycięsko przetrwa próbę, otrzyma wieniec żywota, który przyobiecał Bóg tym, którzy go miłują.",
      "Niechaj nikt, gdy wystawiony jest na pokusę, nie mówi: Bóg wiedzie mnie na pokuszenie. Bo Bóg nie podlega pokusie ku złemu, sam też nikogo nie kusi.",
      "Kusi człowieka własna jego pożądliwość pociągając go i nęcąc.",
      "Kiedy pożądliwość pocznie, rodzi grzech; a grzech, popełniony i dopełniony, rodzi śmierć.",
      "Nie błądźcie, najmilsi bracia moi!",
      "Wszystko, co nam Ojciec świateł niebieskich, z wysokości zsyłając, daje i darowuje, zbawienne jest i doskonałe. Nie masz u niego żadnej odmiany ani mroku, jaki przy zachodzie zapada.",
      "Z postanowienia swej wolnej woli zrodził nas przez słowo prawdy, abyśmy byli niejako pierwocinami jego stworzenia.",
      "Bracia moi najmilsi! Wiedzcie o tym: niech każdy człowiek będzie skory do słuchania, nieskory do mówienia i nieskory do gniewu.",
      "Bo w gniewie człowiek nie czyni tego, co w oczach Bożych jest sprawiedliwe.",
      "Odrzućcie więc wszelki brud i co jeszcze złości w was pozostaje, a przyjmijcie w cichości serca słowo, które zostało w was zaszczepione i które zdolne jest zbawić dusze wasze.",
      "Lecz zamieniajcie słowo w czyn, a nie przysłuchujcie mu się tylko; bo inaczej samych siebie oszukujecie.",
      "Bo kto się słowu jedynie przysłuchuje, a w czyn go nie obraca, podobny się staje do człowieka, który w lustrze bada wygląd swej twarzy:",
      "przygląda się sobie, lecz potem odchodzi i wnet zapomina, jak wyglądał.",
      "Kto natomiast z uwagą wpatruje się w doskonałe prawo wolności i w nie wnika, a tym samym nie staje się słuchaczem skorym do zapomnienia, lecz czynnym wykonawcą, ten dozna błogiej szczęśliwości w swym działaniu.",
      "Jeżeli ktoś mniema, że jest człowiekiem religijnym, a nie powściąga języka swego, lecz sam siebie oszukuje, religijność jego jest pusta.",
      "Religijność czysta i niepokalana w oczach Boga Ojca polega na tym, aby opiekować się sierotami i wdowami w ich udręce, a siebie zachować czystym od tego świata*."
    ],
    [
      "Bracia moi, nie chciejcie wiary waszej w naszego chwalebnego Pana Jezusa Chrystusa godzić z nagannym nawykiem robienia różnic między ludźmi dla zewnętrznych względów.",
      "Przypuśćmy, że na zebranie wasze przychodzi człowiek przybrany w złote pierścienie i w szatę wspaniałą, a równocześnie wchodzi ubogi, w brudnym odzieniu.",
      "Wy zwracacie swe oczy na tego, który nosi wspaniałą szatę, i zapraszacie go: Siądź tutaj, na poczesnym miejscu! Do ubogiego zaś mówicie: Stań tam! lub: Siądź tu, u podnóżka mego!",
      "Czyż nie jesteście wtedy z samymi sobą w sprzeczności i czy nie wydaliście osądu, który wypływa z przewrotnych rozumowań?",
      "Posłuchajcie, drodzy bracia moi! Czyż Bóg nie wybrał właśnie tych, którzy w oczach świata za ubogich uchodzą, aby uczynić ich bogatymi w wierze i dziedzicami królestwa, które przyobiecał tym, co go miłują?",
      "A wy odmawiacie czci ubogiemu! Czyż bogacze nie uciskają was srodze i czyż nie oni właśnie wloką was po sądach?",
      "Czy nie oni bluźnią wspaniałemu imieniu, które było wezwane nad wami?",
      "Jeżeli, stosownie do Pisma, wypełniacie królewskie przykazanie: Będziesz miłował bliźniego swego jak siebie samego (Kpł 19, 18), wówczas postępujecie dobrze.",
      "Lecz jeśli w ocenie ludzi przewrotnie zwracacie uwagę jedynie na zewnętrzne pozory, dopuszczacie się grzechu, a Zakon potępia was jako przestępców.",
      "Jeśliby bowiem ktoś zachowywał cały Zakon, lecz uległby w jednym wypadku, stał się winny całości.",
      "Bo ten, który rzekł: Nie będziesz cudzołożył, rzekł także: Nie będziesz zabijał (Wj 20, 13:14). A zatem jeśli nawet nie dopuszczasz się cudzołóstwa, przekraczasz jednak Zakon, gdy popełniasz zabójstwo.",
      "Mówcie tak i postępujcie tak jak ludzie, którzy mają być sądzeni przez prawo wolności.",
      "Sąd bez litości nad tym, który nie znał miłosierdzia; miłosierdzie triumfuje nad sądem.",
      "Na cóż przyda się, bracia moi, jeśli ktoś powie, że ma wiarę, lecz nie będzie mieć uczynków? Czyż wiara zdoła go zbawić?",
      "Przypuśćmy, że znajdzie się brat lub siostra, którzy nie mają czym się przyodziać i którym brak chleba powszedniego.",
      "Jeżeli im ktoś z was powie: Idźcie w pokoju! Ogrzejcie się i nasyćcie! - lecz nie dacie im tego, czego potrzebują do życia, to jaki z tego pożytek?",
      "Podobnie ma się rzecz z wiarą: jeżeli nie ma uczynków, martwa jest sama w sobie.",
      "Na to mógłby ktoś powiedzieć: Ty masz wiarę, a ja mam uczynki. Pokaż mi swą wiarę bez uczynków, a ja wykażę ci wiarę z uczynków moich.",
      "Wierzysz, że jest tylko jeden Bóg. Bardzo słusznie! Lecz demony też wierzą-i drżą.",
      "Chcesz więc zrozumieć, marny człowieku, że wiara bez uczynków jest martwa?",
      "A czyż Abraham, ojciec nasz, nie został usprawiedliwiony na podstawie uczynków, gdy swego syna Izaaka złożył na ołtarzu?",
      "Widzisz więc, że wiara tylko współdziałała z uczynkami jego i że dopiero przez uczynki wiara została dopełniona.",
      "Tak to wypełniło się Pismo, które powiada: Abraham uwierzył Bogu i policzono mu to jako usprawiedliwienie oraz: Nazwano go przyjacielem Bożym (Rdz 15, 6).",
      "Widzicie więc, że człowiek dostępuje usprawiedliwienia na podstawie uczynków, a nie samej wiary.",
      "Czyż podobnie nierządnica Rahab nie została usprawiedliwiona na podstawie uczynków, przyjąwszy posłów i wyprawiwszy ich znów inną drogą (por. ,Joz 2, 4 ns.; 6, 17)?",
      "Tak jak ciało bez duszy jest martwe, tak i wiara bez uczynków jest martwa."
    ],
    [
      "Nie czyńcie zbyt wielu starań, bracia moi, aby zostać nauczycielami. Wiecie bowiem, że doznamy sroższego sądu.",
      "I bez tego bowiem już często upadamy. Kto nie uchybia w mowie, jest mężem doskonałym, który potrafi nadto trzymać na wodzy wszystkie zmysły swoje.",
      "Jeśli koniom wkładamy wędzidło do pyska, aby nam były powolne, to tym samym kierujemy całym zwierzęciem.",
      "Patrzcie: chociaż okręty bywają ogromne i chociaż srogie wichry nimi miotają, to jednak malutki ster kieruje je tam, gdzie nakaże wola sternika.",
      "Tak i język jest wprawdzie małym członkiem, lecz jakże wielkimi rzeczami potrafi się przechwalać! Zważcie: jak nikły jest płomień, a jak ogromny las potrafi podpalić.",
      "Język to także płomień. Język, to morze nieprawości, jest między naszymi członkami tą siłą, która całe ciało plugawi; co więcej, sama będąc rozpalona przez piekło, podpala krąg żywota.",
      "Człowiek potrafi ujarzmić wszelkiego rodzaju zwierzęta i ptaki, płazy i morskie stwory i rzeczywiście dokonał tego,",
      "lecz języka nikt z ludzi ujarzmić nie potrafi - to zło bez ładu i stateczności, pełne jadu śmiertelnego.",
      "Nim to błogosławimy Pana i Ojca i nim przeklinamy ludzi, którzy na Boże podobieństwo stworzeni zostali.",
      "Z tych samych ust wychodzi błogosławieństwo i przekleństwo. Tak, bracia moi, być nie powinno!",
      "Czyż źródło z tej samej szczeliny wyrzuca wodę słodką i gorzką?",
      "Czyż może, bracia moi, drzewo figowe rodzić oliwki albo winny szczep figi? Słone źródło nie może dawać słodkiej wody.",
      "Któż wśród was jest mądry i doświadczony? Niechaj wykaże przez dobre postępowanie, że uczynki jego dokonują się w łagodności i mądrości.",
      "Jeżeli natomiast nosicie w swym sercu gorzkość zazdrości i kłótliwość, nie przechwalajcie się kłamliwie wbrew prawdzie.",
      "Nie jest to owa mądrość, która z góry zstępuje, jest to ziemska mądrość, zmysłowa, demoniczna.",
      "Gdzie panuje zazdrość i kłótnie, tam jest zamęt, tam wszystko przewrotnie się dzieje.",
      "Mądrość, która z góry pochodzi, jest przede wszystkim czysta; a potem - jest miłująca pokój, ustępliwa, zgodna [skłaniająca się ku dobru], pełna litości i dobrych owoców, bezstronna i bez obłudy.",
      "Ci, którzy pokój czynią, sieją w pokoju owoc sprawiedliwości."
    ],
    [
      "Skąd biorą się wśród was wojny, skąd walki? Czyż nie stąd, że pożądliwości wasze prowadzą bój w członkach waszych?",
      "Pożądacie, a nie macie. Mordujecie i nienawidzicie, a zdobyć nie możecie. Staczacie walki i boje, a jednak nie osiągacie, bo się nie modlicie.",
      "Modlicie się, lecz nie otrzymujecie, bo źle się modlicie - chcąc mieć na zaspokojenie swych pożądliwości.",
      "Cudzołożnicy, czyż nie wiecie, że przyjaźń z tym światem oznacza nieprzyjaźń z Bogiem? Jeśli więc ktoś pragnie stać się przyjacielem tego świata, staje się nieprzyjacielem Boga.",
      "Czyż zresztą przypuszczacie, że próżne są słowa Pisma - w rzeczywistości zazdrośnie pożąda on ducha, któremu sprawił w nas mieszkanie;",
      "za to udziela tym większej łaski - otóż mówi Pismo: „Bóg sprzeciwia się pysznym, a pokornym łaskę daje (Prz 3, 34).",
      "Poddajcie się zatem Bogu, diabłu zaś opierajcie się, a ucieknie od was.",
      "Zbliżcie się do Boga, a on przybliży się do was. Oczyśćcie swe ręce, grzesznicy, i czystymi uczyńcie swe serca, ludzie chwiejni!",
      "Miejcie poczucie swej marności, biadajcie nad tym i płaczcie! Śmiech wasz niechaj się w żałość obróci, a radość wasza w przygnębienie.",
      "Upokórzcie się przed Panem, a wywyższy was.",
      "Nie mówcie nic złego jedni o drugich, bracia. Kto źle mówi o bracie swoim albo go sądzi, ten uwłacza Zakonowi i sądzi Zakon. A jeżeli Zakon sąd-nisz, nie jesteś już tym, który Zakon spełnia, lecz tym, który czyni się sędzią jego.",
      "Jeden jest prawodawca i sędzia: ten, który ma moc ratować i zatracać. A ty kimże jesteś, że śmiesz sądzić bliźniego?",
      "A teraz wy, którzy mówicie: Dziś lub jutro udamy się do tego miasta tam, zabawimy w nim przez rok, bodziemy uprawiać handel i zyski ciągnąć.",
      "Nie wiecie przecież, co dzień jutrzejszy przyniesie. Bo czymże jest życie wasze? Parą jesteście, która ukazuje się na krótki czas, a potem znika.",
      "Zamiast tego winniście mówić: Jeżeli Pan zechce, pozostaniemy przy życiu i zrobimy to i owo.",
      "Wy natomiast przechwalacie się swą chełpliwą mową. Wszelkie takie przechwalanie się jest złe.",
      "Kto tedy umie dobrze czynić, a nie czyni dobrze, popełnia grzech."
    ],
    [
      "Teraz. Wy, bogacze! Płaczcie i narzekajcie na nędzę, która wisi nad wami!",
      "Bogactwo wasze gnije. Szaty wasze mole zjadają.",
      "Złoto wasze i srebro rdzewieje. Rdza ich będzie przeciwko wam świadczyć i jak ogień pożre ciała wasze. W ostatnich dniach jeszcze zbieraliście skarby [gniewu].",
      "A oto woła zapłata, zatrzymywana przez was robotnikom, którzy żęli pola wasze, a krzyk narzekania żniwiarzy doszedł do uszu Pana zastępów.",
      "Używaliście na ziemi i hulaliście, tuczyliście się jeszcze w dniu uboju.",
      "Wydawaliście wyroki potępienia na sprawiedliwych i mordowaliście ich, a oni nie sprzeciwili się wam.",
      "Czekajcie zatem cierpliwie, bracia, dopóki nie przyjdzie Pan. Oto rolnik także czeka z wielką cierpliwością na wyborny plon ziemi, póki go wczesne i późne deszcze nie zroszą.",
      "Podobnie i wy - czekajcie cierpliwie! Niech moc i siła wstąpi w serca wasze. Bo przybliżyło się przyjście Pańskie.",
      "Nie szemrajcie, bracia, jeden przeciwko drugiemu, abyście nie byli sądzeni. Sędzia stoi już przed drzwiami.",
      "Bierzcie sobie, bracia, za przykład w cierpieniu i za wzór cierpliwości proroków, którzy przemawiali w imię Pańskie.",
      "Oto wielbimy jako błogosławionych tych, którzy wytrwali. Słyszeliście o cierpliwości Joba i widzieliście, jak to Pan odmienił w końcu los jego. Bo pełen miłosierdzia jest Pan i pełen litości.",
      "Nade wszystko, bracia moi, nie przysięgajcie - ani na niebo, ani na ziemię, ani innej żadnej przysięgi nie składajcie. Wasze tak niech będzie tak, a nie niech będzie nie! Inaczej pod sąd podpadniecie.",
      "Spada cierpienie na kogo spośród was? Niechaj się modli. Jest mu błogo na duszy? Niechaj hymny śpiewa.",
      "Choruje kto wśród was? Niechaj przywoła kapłanów Kościoła. Ci mają nad nim modły odprawić i namaścić go olejem w imię Pańskie.",
      "Modlitwa z wiary płynąca stanie się ratunkiem dla chorego i Pan go znów podźwignie; jeżeli się grzechów dopuścił, będą mu odpuszczone.",
      "Wyznawajcie zatem swe grzechy jedni drugim i módlcie się nawzajem za siebie, abyście byli uzdrowieni; bo wiele może wytrwała modlitwa sprawiedliwego.",
      "Eliasz był człowiekiem jak my. Modlił się żarliwie o to, aby deszcz nie padał; i rzeczywiście nie padał deszcz na ziemię przez trzy lata i sześć miesięcy.",
      "A potem znów się pomodlił - niebo spuściło deszcz, a ziemia wydała swoje owoce.",
      "Bracia moi, jeżeli który spośród was zeszedł na manowce odstępując od prawdy, a inny go nawróci,",
      "niechaj wie, że kto nawrócił grzesznika z błędnej jego drogi, zbawi duszę jego od śmierci i sprawi, że mu wiele grzechów w niepamięć puszczonych będzie.1"
    ]
  ],
  [
    [
      "Piotr, apostoł Jezusa Chrystusa, do tych, którzy mieszkają rozsiani po Poncie, Galacji, Kapadocji, Azji i Bitynii, lecz nie mają tam trwałego mieszkania,",
      "dlatego że wybrani zostali według przeznaczenia Boga Ojca, a Duch ich uświęca, ponieważ, pokropieni krwią Jezusa Chrystusa, chcą mu być posłuszni. Niechaj przypadnie wam w obfitej mierze łaska i pokój!",
      "Niech będzie błogosławiony Bóg, Ojciec Pana naszego Jezusa Chrystusa! Darował nam nowe życie, on, który jest pełen miłosierdzia. Wskrzesił nas do żywej nadziei przez zmartwychwstanie Jezusa Chrystusa,",
      "tak że oczekiwać możemy dziedzictwa, które nie przeminie ani nie zwiędnie w swej niepokalanej czystości.",
      "A jest ono zgotowane w niebiesiech dla was, których moc Boża strzeże przez wiarę i sposobi do zbawienia, jakie ma być objawione w czasach ostatecznych.",
      "Wtedy będziecie się radować, chociażby wam przyszło teraz przez krótki czas jeszcze żyć w smutku z powodu rozmaitych doświadczeń.",
      "Przez to wiara wasza ma być wystawiona na próbę i okazać się daleko cenniejsza od złota przemijającego, które także w ogniu próbowane bywa. A gdy Jezus Chrystus kiedyś się objawi, wyjdzie wam to na chwalę, na uwielbienie i cześć.",
      "Miłujcie go, chociaż nie widzieliście go nigdy; a wierząc weń teraz, choć go oglądać nie możecie, w przyszłości będziecie się radować radością niewysłowioną i wspaniałą,",
      "dojdziecie bowiem kiedyś do celu swej wiary, którym jest zbawienie dusz.",
      "Ku temu zbawieniu skierowane już były poszukiwania i dociekania proroków. W swych przepowiedniach mówili oni o tej łasce, której dopiero wy mieliście dostąpić;",
      "badali, kiedy nastąpi i jaki będzie ów czas, na który wskazywał wówczas działający w nich Duch Chrystusa przepowiadając cierpienia przeznaczone dla Mesjasza, jak również uwielbienie, które po nich miało nastąpić.",
      "Otrzymali objawienie, że nie dla siebie samych, lecz dla was wykonywali posługę przynosząc poselstwo o zbawieniu, to poselstwo, które teraz spełnili wobec was słudzy Ewangelii, głosząc wam Radosną Nowinę mocą Ducha Świętego, z nieba zesłanego. A są to rzeczy, w które sami aniołowie pragną się wgłębiać.",
      "Dlatego też okiełzajcie ducha swego, podobnie jak się biodra pasem przewiązuje, i trzeźwymi bądźcie. Nadzieję swą całkowicie pokładajcie w łasce, która się stanie waszym udziałem przy objawieniu się Jezusa Chrystusa.",
      "Jako dzieci posłuszne, nie kształtujcie już więcej życia swego według pożądliwości, którym ulęgaliście dawniej w czasach swej nieświadomości,",
      "lecz bądźcie w całym swym życiu świętymi, jak świętym jest ten, który was powołał.",
      "Bo napisane jest: „Bądźcie świętymi, gdyż ja świętym jestem (Kpł 11, 44).",
      "I jeżeli wzywacie jako Ojca tego, który bez względu na osobę sądzi każdego według uczynków jego, to wiedźcie też żywot w bojaźni Bożej, jak długo na obczyźnie przebywacie.",
      "Wiecie przecież, że nie znikomymi dobrami, srebrem czy złotem odkupieni jesteście ze swego przewrotnego życia, przez ojców wam przekazanego,",
      "lecz krwią najdroższą Chrystusa, Baranka bez zmazy i skazy.",
      "Już przed stworzeniem świata przeznaczony był na to, ale objawił się dopiero przy końcu wieków dla was;",
      "przez niego uwierzyliście w Boga, który wskrzesił go z martwych i obdarzył chwałą. W ten sposób wiara wasza stała się równocześnie nadzieją w Bogu.",
      "W posłuszeństwie dla prawdy uświęcajcie dusze swoje, aby dojrzeć do nieobłudnej miłości bratniej: miłujcie się wzajemnie gorąco i z głębi serca.",
      "Jesteście przecież odrodzeni nie z tego nasienia, które niszczeje, lecz z tego, które nie niszczeje: przez słowo Boże, które żyje i trwa.",
      "O nim to powiedziano Wszelkie ciało jest jak trawa, wszelka świetność jego jak kwiat polny. Trawa usycha i kwiat opada. Lecz słowo Pańskie trwa na wieki (Iz 40, 6:7) A to jest to słowo, które jako Ewangelię wam głoszą.",
      "- - -"
    ],
    [
      "A więc precz z wszelką złością i zdradą wszelką, z obłudą, zazdrością i wszelkim rodzajem obmowy!",
      "Staliście się podobni do nowo narodzonych dzieci. Pożądajcie zatem mleka duchowego, niefałszowanego, abyście dzięki niemu rośli i zbawili się.",
      "Przecież doświadczyliście już, jak dobry jest Pan.",
      "Szukajcie przystępu do niego! On jest owym żywym kamieniem, przez ludzi, co prawda, odrzuconym, lecz wybranym i uczczonym u Boga.",
      "Wówczas staniecie się także takimi żywymi kamieniami. Będziecie się budować w dom duchowy, w święte kapłaństwo, aby składać duchowe ofiary, przyjemne Bogu, przez Jezusa Chrystusa.",
      "Bo tak mówi Pismo: Oto zakładam na Syjonie kamień, kamień węgielny, wybrany i kosztowny. Kto na nim oprze swą wiarę, nie będzie zawstydzony (Iz 28, 16).",
      "Wam, którzy przyjęliście wiarę, przypada ten zaszczyt w udziale. Dla tych zaś, którzy wiary nie mają, jest to kamień, który odrzucili budujący. A właśnie on stał się kamieniem węgielnym",
      "i kamieniem obrazy i opoką, o którą się rozbiją (Ps 117, 22). Ponieważ słowu odmawiają posłuchu, więc potykają się. Tak jest im przeznaczone.",
      "Wy zaś jesteście rodzajem wybranym, kapłaństwem królewskim, ludem świętym, narodem do Boga przynależnym. Opowiadać macie wspaniałe czyny tego, który powołał was z ciemności do swej cudnej światłości.",
      "Kiedyś powiedziano o was: nie mój lud, a teraz jesteście ludem Bożym. Kiedyś powiedziano o was: bez łaski, a teraz jesteście łaską obdarzeni.",
      "Najmilsi! Napominam was: powstrzymujcie się od cielesnych pożądliwości, które walczą przeciwko duszy! Bo jesteście tu tylko pielgrzymami bez ojczyzny.",
      "Wiedźcie przykładny żywot wśród pogan. Wówczas ci, którzy was lżą jako złoczyńców, zwrócą swe oczy na wasze dobre uczynki i z powodu nich wielbić będą Boga w dniu nawiedzenia.",
      "Poddajcie się ze względu na Pana wszelkiemu porządkowi przez ludzi ustanowionemu - bądź królowi jako zwierzchniemu panu,",
      "bądź namiestnikom, którzy z jego polecenia karzą złoczyńców, a dobrych pochwalają.",
      "Bo taka jest wola Boża: macie przez dobre uczynki zamknąć usta głupocie i nieuctwu ludzkiemu,",
      "jako ludzie wolni i słudzy Boży, którzy nie nadużywają swej wolności, by pod jej pozorem opuszczać się złego.",
      "Okazujcie wszystkim szacunek. Braci miłujcie. Boga się bójcie. Królowi cześć oddajcie.",
      "Niewolnicy, bądźcie z wszelką bojaźnią poddani panom waszym, i to nie tylko dobrym i łaskawym, lecz również opryskliwym.",
      "Bo to właśnie jest oznaką łaski, jeżeli ktoś pomny na wolę Bożą potrafi znieść krzywdy i cierpieć niesłusznie.",
      "Jakaż bowiem w tym chwała, gdy za przewinienia chłostę znosić musicie? Lecz jest znakiem łaski u Boga, jeżeli postępujecie dobrze, a mimo to cierpliwie znosicie krzywdę.",
      "Do tego przecież jesteście powołani. Bo Chrystus także cierpiał dla was i zostawił wam przykład, abyście ustępowali w jego ślady.",
      "Nie popełnił grzechu; nie znalazła się zdrada w ustach jego (Iz 53, 9).",
      "Gdy mu złorzeczono, nie złorzeczył; gdy cierpiał, nie odgrażał się pomstą,",
      "lecz sprawę swą poruczył temu, który sądzi sprawiedliwie. Grzechy nasze wniósł sam na ciele swym na drzewo krzyża, abyśmy obumarli dla grzechów i żyli dla sprawiedliwości. Ciało jego, ranami pokryte, uleczyło was.",
      "Byliście niby owce zbłąkane, ale teraz powróciliście do pasterza, który ma pieczę o dusze wasze."
    ],
    [
      "Podobnie i wy, żony, bądźcie poddane mężom swoim! Wówczas ci, którzy nie są jeszcze słowu posłuszni, zostaną pozyskani przez życie niewiast nawet bez słowa,",
      "patrząc na wasze postępowanie czyste i pełne bojaźni Bożej.",
      "Ozdoba wasza niechaj nie będzie zewnętrzna: kunsztowne uczesanie, złote naramienniki i suknie wykwintne.",
      "W oczach Bożych wartość ma jedynie człowiek ukryty, wewnętrzny, o usposobieniu równym, łagodnym i cichym.",
      "Tak to stroiły się ongiś święte niewiasty, które nadzieję swą pokładały w Bogu, a mężom swym były poddane.",
      "Tak to Sara była posłuszna Abrahamowi i nazywała go panem. Jesteście jej córkami, jeżeli dobrze czynicie i nie pozwalacie się niczym zastraszyć.",
      "Podobnie i wy, mężowie, powinniście współżyć z żonami swymi rozumnie, jako z istotami słabszymi. Okazujcie im szacunek, jako współdziedziczkom łaski żywota. Wtedy modlitwy wasze nie doznają przeszkody",
      "A na koniec - bądźcie wszyscy jednej myśli, współczujący, braci miłujący, pełni miłosierdzia i pokory.",
      "Nie płaćcie złem za zło ani złorzeczeniem za złorzeczenie. Przeciwnie, raczej błogosławcie! Bo jesteście powołani do tego, by dostąpić błogosławieństwa.",
      "Kto chce miłym uczynić swe życie i chce oglądać dni dobre, niech powściągnie język swój od złego i usta jego niech nie mówią zdrady.",
      "Niech odwróci się od złego, a niech dobrze czyni; niech szuka pokoju i niech za nim dąży.",
      "Bo oczy Pańskie spoglądają na sprawiedliwych, a uszy jego słuchają ich próśb. Lecz na złoczyńców spogląda Pan z gniewem (Ps 33, 13:17).",
      "Prawe życie chrześcijańskie jest waszą bronią. Któż miałby wam krzywdę czynić, jeżeli z gorliwością o dobro zabiegacie?",
      "A nawet gdybyście z powodu sprawiedliwości cierpieć musieli, błogosławieni jesteście! Niech was przed nimi lęk nie ogarnia, gdy grożą.",
      "Nie bójcie się, lecz Chrystusa Pana w sercu swym ze czcią noście. Bądźcie zawsze gotowi dać odpowiedź wszystkim, którzy się domagają od was zdania sprawy z przedmiotu nadziei, jaka was ożywia.",
      "Lecz czyńcie to ze skromnością i szacunkiem oraz z czystym sumieniem; bo wówczas ci, którzy rzucają obelgi na wasze uczciwe życie chrześcijańskie, zawstydzeni będą z powodu oszczerstw swoich.",
      "Albowiem lepiej jest cierpieć dla dobrych uczynków, jeżeli wola Boża tego wymaga, niż za przestępstwa.",
      "Wszak i Chrystus umarł raz jeden za grzechy, on, sprawiedliwy - za niesprawiedliwych, aby wam dać przystęp do Boga. Poniósł wprawdzie śmierć na ciele, lecz na duchu zyskał życie.",
      "Tak też poszedł z poselstwem do duchów w więzieniu przetrzymanych,",
      "które ongiś się zbuntowały: było to wówczas, gdy Bóg pełen cierpliwości czekał za dni Noego, kiedy budował się korab - a mała tylko liczba, bo osiem osób, ocalała w nim poprzez wodę.",
      "I was zbawia dziś chrzest, którego figurą była ta woda; a nie jest on obmyciem brudu ciała, lecz błaganiem zanoszonym do Boga o prawe sumienie. Sprawia to zmartwychwstanie Jezusa Chrystusa,",
      "który [zwyciężywszy śmierć, abyśmy się stali dziedzicami żywota wiecznego] wstąpił na niebiosa i siedzi po prawicy Bożej, gdzie poddani mu są aniołowie, zwierzchności i moce."
    ],
    [
      "Ponieważ więc Chrystus cierpiał w ciele - niechże to samo usposobienie będzie i waszym puklerzem. Bo kto znosi cierpienie w ciele, obumiera dla grzechów,",
      "aby już nie żyć według pożądliwości ludzkich, lecz życie, które mu jeszcze pozostaje, wieść według woli Bożej.",
      "Dość długo służyliście w przeszłości pogańskim zasadom: żyjąc w wyuzdaniu, pożądliwościach i opilstwie, ucztując i pijąc nieumiarkowanie i oddając się niegodziwemu kultowi bałwanów.",
      "Teraz dziwi ich, że już nie rzucacie się w ten wir zepsucia, i dlatego lżą was.",
      "Będą musieli jednak zdać sprawę temu, który niebawem ma sądzić żywych i umarłych.",
      "Wszak i umarli otrzymali nowinę o zbawieniu po to, aby - poniósłszy ongiś karę na ciele według losu, jaki przypadł całej ludzkości - zyskali jednak życie Boże dla duszy.",
      "Zbliżył się koniec wszechrzeczy. Kierujcie się więc roztropnością i bądźcie wstrzemięźliwi, by móc oddawać się modlitwie.",
      "Nade wszystko okazujcie jeden drugiemu miłość serdeczną, bo miłość pokrywa wiele grzechów.",
      "Okazujcie gościnność jedni drugim, bez szemrania.",
      "Świadczcie sobie wzajemnie usługi, stosownie do łaski, jaką każdy odebrał: wówczas okaże się, że jesteście dobrymi włodarzami wielorakiej łaski Bożej.",
      "Kto posiada dar słowa, niech głosi słowo Boże. Kto sprawuje urząd, niech go wykonuje w mocy, w jaką go Bóg wyposażył. Niechaj we wszystkim uwielbiony będzie Bóg przez Jezusa Chrystusa; jemu należy się chwała i moc na wieki wieków. Amen.",
      "Najmilsi, nie dziwcie się, że pożar rozgorzał wśród was, abyście zostali poddani próbie. Nie przydarza wam się nic niezwykłego.",
      "Radujcie się raczej, bo przez to macie udział w cierpieniach Chrystusowych. W ten sposób będziecie też mogli radować się i cieszyć, gdy objawi się chwała jego.",
      "Błogosławieni jesteście, wy, którzy dla imienia Chrystusowego zniewagę znosicie! Bo wtedy",
      "Niech nikt z was nie cierpi jako morderca lub złodziej, jako złoczyńca lub ten, który do nie swoich spraw się miesza.",
      "Jeżeli zaś cierpi dlatego, że jest chrześcijaninem, niechaj się nie wstydzi, lecz wielbi Boga za to imię.",
      "Nadszedł bowiem czas, w którym sąd początek swój bierze od domu Bożego. Jeżeli zaś od nas bierze swój początek, to jakiż będzie koniec tych, którzy nieposłuszni są Ewangelii Bożej?",
      "A jeżeli nawet sprawiedliwy ledwie że się zbawi, gdzież ostoją się grzesznik - i bezbożnik?",
      "Dlatego też ci, którzy według woli Bożej cierpią, mają oddać swe dusze w opiekę wiernemu Stwórcy - przez dobre uczynki."
    ],
    [
      "Prezbiterom z waszego grona ja, współprezbiter i świadek męki Chrystusowej, który także uczestniczyć ma w chwale, jaka się objawi, daję takie upomnienie:",
      "paście trzodę Bożą, która wam podlega, czuwając nad nią, nie z przymusu, lecz radośnie, jak Bóg tego żąda; nie dla brudnego zysku, lecz chętnie i ochoczo.",
      "Nie rządźcie władczo gminami, lecz stańcie się przykładem dla trzody [z całego serca].",
      "A gdy zjawi się najwyższy pasterz, otrzymacie nie więdnący wieniec chwały.",
      "Wy zaś, ludzie świeccy, bądźcie posłuszni prezbiterom! Wszyscy natomiast we wzajemnych stosunkach przyobleczcie się w szatę pokory. Albowiem Bóg pysznym się sprzeciwia, a pokornym łaskę daje.",
      "Upokorzcie się więc pod silną ręką Bożą, aby was wywyższył w swoim czasie.",
      "Wszelką troskę swą na niego składajcie! On ma pieczę o was.",
      "Bądźcie trzeźwymi! Czuwajcie! Przeciwnik wasz, diabeł, krąży niby lew ryczący i szuka, kogo by pożreć.",
      "Sprzeciwiajcie mu się, silni w wierze. Wiecie przecież, że te same cierpienia spotykają braci waszych na świecie.",
      "Bóg wszelkiej łaski, który wezwał was do swej wiecznej chwały w Chrystusie [Jezusie], po krótkich cierpieniach uczyni was dojrzałymi, umocni was, utwierdzi i osadzi na silnym fundamencie.",
      "Jemu [chwała i] moc na wieki wieków. Amen.",
      "Przez Sylwan, którego cenię sobie jako wiernego brata, napisałem do was pokrótce, aby dodać wam otuchy i upewnić was, że stoicie w prawdziwej łasce Bożej.",
      "Pozdrawia was Kościół w Babilonie, wybrany wespół z wami, oraz Marek, syn mój.",
      "Pozdrówcie się wzajemnie pocałunkiem pokoju! Pokój wszystkim wam w Chrystusie [Jezusie]. [Amen.]1"
    ]
  ],
  [
    [
      "Szymon Piotr, sługa i apostoł Jezusa Chrystusa, do tych, którzy przez łaskę usprawiedliwienia wysłużoną przez naszego Boga i Zbawiciela Jezusa Chrystusa, otrzymali tę samą co my cenną wiarę.",
      "Niechaj obfita łaska i pokój staną się waszym udziałem przez poznanie Boga i Jezusa [Chrystusa], Pana naszego.",
      "Zważcie: jego Boska moc udzieliła nam w darze wszystkiego, co wiedzie do życia i pobożności. A sprawiła to dając nam poznać tego, który nas powołał w majestacie swym i mocy.",
      "Majestat zaś jego i moc dały nam nieocenione i wielkie dobra przyrzeczone. A celem ich jest wasze uczestnictwo w naturze Bożej, które osiągniecie wystrzegając się zepsucia, jakie wskutek pożądliwości panuje na świecie.",
      "Dołóżcie więc wszelkich starań i sprawcie, aby w waszej wierze okazywała się dzielność moralna, w dzielności zaś umiejętność; w umiejętności opanowanie;",
      "w opanowaniu cierpliwość; w cierpliwości pobożność;",
      "w pobożności braterska miłość; a w miłości braterskiej miłość Boga.",
      "Bo jeżeli posiądziecie te cnoty i jeżeli będą one w was wzrastać, to sprawią, że zapał wasz się spotęguje, a dobre uczynki się pomnożą wiodąc was do głębszego poznania Pana naszego Jezusa Chrystusa.",
      "Kto ich nie ma, ślepy jest zgoła: zapomniał, że oczyszczony został ze swych dawnych grzechów.",
      "Toteż starajcie się, bracia, tym więcej, by [przez dobre uczynki] utrwalić swe powołanie i wybraństwo. Jeżeli tak postępować będziecie, nie potkniecie się nigdy.",
      "W ten sposób dostąpicie bogatej zapłaty przez wejście do wiecznego królestwa Pana naszego i Zbawiciela Jezusa Chrystusa.",
      "Z tego powodu chcę wam ustawicznie przypominać te sprawy - chociaż je już znacie i umocnieni jesteście w prawdzie.",
      "Uważam zaś za swój obowiązek budzić czujność waszą przez upomnienia, dopóki przebywam jeszcze w tym namiocie.",
      "Wiem, że niebawem namiot mój zostanie zwinięty, jak mi to nasz Pan Jezus Chrystus objawił.",
      "Lecz starać się będę o to, abyście także po moim odejściu mogli w każdej chwili te rzeczy sobie przypominać.",
      "Gdyśmy wam nieśli wieść o potędze Pana naszego Jezusa Chrystusa i o jego drugim przyjściu, nie naśladowaliśmy sofistów, którzy układają wymyślne bajki. Patrzyliśmy przecież własnymi oczyma na chwałę jego.",
      "Cześć i chwałę odbierał od Boga Ojca, a ze wspaniałego Majestatu spłynął nań taki głos: To jest syn mój miły, w którym upodobałem sobie (Mt 17, 5).",
      "Tak, ten głos z nieba spływający myśmy słyszeli. Byliśmy bowiem wraz z nim na świętej górze.",
      "W ten sposób słowa proroctwa stają się dla nas jeszcze pewniejsze. A wy dobrze uczynicie trzymając się ich. Bo są one pochodnią rozpraszającą mroki - aż zaświta dzień i wzejdzie jutrzenka w sercach waszych.",
      "Przede wszystkim pamiętajcie o tym, że żadne proroctwo, zawarte w Piśmie, nie dopuszcza samowolnego tłumaczenia.",
      "Nigdy bowiem proroctwo nie powstało z ludzkiej woli; przeciwnie, święci mężowie Boży mówili tylko pod natchnieniem Ducha Świętego."
    ],
    [
      "Byli zresztą wśród ludu także fałszywi prorocy, podobnie jak i wśród was znajdą się fałszywi nauczyciele, którzy wprowadzą zgubne herezje. Zaprą się Pana, który ich odkupił - i sprowadzą na siebie szybką zgubę.",
      "Wielu wstąpi w ich ślady oddając się wyuzdaniu. Staną się oni przyczyną t; go, że ludzie bluźnić będą nauce prawdy.",
      "Opętani chciwością, będą chcieli was wykorzystywać przez oszukańcze nauki. Od dawna zgotowane jest dla nich potępienie, a zguba ich nie drzemie.",
      "Albowiem Bóg nie przepuścił także i upadłym aniołom, lecz strącił ich do piekła i wydał na pastwę ciemnościom czeluści, gdzie na sąd czekają.",
      "I staremu światu nie przepuścił. Jedynie Noego, herolda sprawiedliwości, wybawił wraz z siedmioma innymi, kiedy spuścił potop na świat bezbożników.",
      "Także miasta Sodomę i Gomorę skazał na zagładę i spalił dając na przyszłość przestrogę dla tych, którzy chcieliby wieść życie bezbożne.",
      "Wybawił tylko sprawiedliwego Lota, który cierpiał katusze z powodu wyuzdania niecnych ludzi;",
      "bo haniebne czyny, na które ten sprawiedliwy, mieszkając wśród nich, zmuszony był patrzeć i słuchać o nich, sprawiały sprawiedliwej jego duszy dzień w dzień udrękę.",
      "Tak to potrafił Pan wybawić od pokuszenia ludzi pobożnych, a bezbożników zachować na dzień sądu dla ukarania,",
      "zwłaszcza tych, którzy, pożerani żądzą nieczystą, oddają się grzechom cielesnym i w pogardzie mają majestat Pana. A są to bezczelni zuchwalcy, którzy nie wzdrygają się miotać bluźnierstw przeciwko duchom noszącym ślad Bożej jasności,",
      "podczas gdy aniołowie, którzy ich przecież siłą i mocą przerastają, nie ośmielają się wyrzec na nich przed Panem obelżywego wyroku.",
      "Oni zaś są niby zwierzęta bezrozumne, które z natury przeznaczone są na to, aby je chwytać i zabijać. Bluźnią przeciw temu, czego nie rozumieją; dlatego też zginą jak one",
      "i poniosą słuszną karę za swą niesprawiedliwość. Pędzić swe dni w zniewieściałym używaniu - to, zdaniem ich, rozkosz. Zakałą są i hańbą. Żyją zniewieściali, a na swych ucztach braterskich zajadają smacznie w waszym towarzystwie.",
      "Wypatrują sobie oczy spoglądając na cudzołożnice i nie mogą nasycić się grzechem. Wabią i nęcą dusze nie utwierdzone. Serce ich biegłe jest w chciwym zdobywaniu pieniędzy - tych synów przekleństwa.",
      "Opuścili drogę słuszności i błądzą po manowcach. Idą za Balsamem, synem Bozora, który zapragnął zapłaty za nieprawość;",
      "lecz musiał on ścierpieć strofowanie za krnąbrność swoją. Nieme zwierzę bowiem przemówiło ludzkim głosem i udaremniło bezrozumny zamiar proroka.",
      "Są to studnie bez wody, chmury przez huragan pędzone. Ciemna przepaść ich czeka.",
      "Mowy ich są napuszone i próżne. Cielesnymi żądzami i wyuzdaniem nęcą tych, którzy dopiero co wymknęli się spod wpływu ludzi błądzących po manowcach.",
      "Przyrzekają im wolność, będąc sami niewolnikami zepsucia. Bo człowiek jest niewolnikiem tego, czemu uległ.",
      "Co prawda, uszli przed brudem tego świata, kiedy poznali Pana i Zbawiciela Jezusa Chrystusa, lecz na nowo pozwolili mu się opętać i pokonać - i tak stały się dla nich rzeczy ostatnie gorsze od pierwszych.",
      "Bo lepiej byłoby dla nich nie poznać wcale drogi sprawiedliwości niż poznawszy ją odwrócić się znów od świętych przykazań, które im przekazano. Przydarzyło się im to, o czym tak prawdziwie mówi przysłowie: Oto pies, który powraca do wymiotu swego i Oto świnia, która wykąpawszy się, tarza się znów w błocie (Prz 26, 11 ).",
      "- - -"
    ],
    [
      "Najmilsi to jest już drugi list, który do was piszę. Pragnę przez upomnienia, Takie w nim zawarłem, utrzymać w czujności wasze nieskażone serca.",
      "Zachowajcie w pamięci słowa przepowiedziane przez świętych proroków oraz przykazania Pana i Zbawiciela, które przekazali wam apostołowie.",
      "Przede wszystkim wiedzcie o tym, że pod koniec wieków zjawią się szydercy z drwinami, ludzie pogrążeni w pożądliwościach, i mówić będą:",
      "Gdzież jest to zapowiedziane przyjście jego? Bo od czasów, kiedy pomarli ojcowie, wszystko trwa, jak było od początku stworzenia!",
      "Rozmyślnie nie chcą o tym wiedzieć, że od wieków było, mocą słowa Bożego, niebo oraz ziemia, powstałe z wody i otoczone wodą;",
      "przez te wody ówczesny świat zginął w potopie.",
      "Niebo zaś, które jest obecnie, oraz ziemia są przez to samo słowo na ogień przeznaczone; zachowane są na dzień sądu i zatraty ludzi bezbożnych.",
      "Nie zapominajcie, najmilsi, o jednej rzeczy: jeden dzień jest przed Panem jak tysiąc lat, a tysiąc lat jak jeden dzień.",
      "Nie oznacza to zwłoki, jak niektórzy mniemają. Nie, Pan nie zwleka ze swym przyrzeczeniem, lecz cierpliwy jest wobec was; nie chce, aby ktoś poszedł na zatracenie, lecz aby- wszyscy doszli do pokuty.",
      "A Dzień Pański przyjdzie niby złodziej. Wówczas niebiosa z szumem przeminą. Elementy rozpuszczą się w żarze, a ziemia i wszystko, co jest na niej, będzie odkryte.",
      "Skoro to wszystko ma ulec rozkładowi, to jakże święcie i pobożnie winniście żyć",
      "oczekując, a nawet wręcz przyspieszając nadejście dnia Bożego! Dla tego dnia nieba rozpuszczą się w ogniu, a elementy w żarze się roztopią.",
      "My zaś oczekujemy, według przyrzeczenia Pana, nowego nieba i nowej ziemi, gdzie sprawiedliwość zamieszka.",
      "Najmilsi, ponieważ oczekiwanie wasze zwrócone jest ku takim sprawom, zabiegajcie o to, aby Pan znalazł was w pokoju, bez skazy i zmazy.",
      "A w cierpliwości Pana naszego upatrujcie zbawienie. Tak pisał wam też Paweł, nasz brat ukochany, według mądrości, jaka mu została dana;",
      "czyni to zresztą we wszystkich listach swoich, gdy porusza tę sprawę. Są tam niektóre rzeczy trudne do zrozumienia, a ludzie bez nauki i nie utwierdzeni przekręcają je, podobnie jak inne Pisma, ku swej zgubie.",
      "Wy, najmilsi, jesteście teraz o tym uprzedzeni. Baczcie więc, żeby was nie porwał za sobą błędny nurt tych bezbożników i żebyście nie utracili silnej postawy.",
      "Przeciwnie, wzrastajcie w łasce i poznawaniu Pana naszego i Zbawiciela Jezusa Chrystusa. Jemu niech będzie chwała, teraz i w dniu wieczności! Amen.1"
    ]
  ],
  [
    [
      "Co było od początku, cośmy słyszeli, co widzieliśmy na własne oczy, na co spoglądaliśmy i czego dotykały ręce nasze mówię o Słowie żywota;",
      "a życie ukazało się; widzieliśmy je, składamy świadectwo o nim i głosimy wam życie wieczne, które było u Ojca i nam się objawiło - otóż",
      "cośmy widzieli, o czym słyszeliśmy, to głosimy także wam, abyście wy także byli z nami w łączności.",
      "A łączność, jaką mamy, jest łącznością z Ojcem i Synem jego Jezusem Chrystusem. To zaś piszemy [wam], aby[ście się radowali i aby] radość nasza była pełna.",
      "A poselstwo, które usłyszeliśmy od niego i które wam ogłaszamy, jest takie: Bóg jest światłością i nie ma w nim ciemności.",
      "Jeżeli powiadamy, że jesteśmy w łączności z nim, lecz chodzimy w ciemności, wówczas kłamiemy i nie postępujemy zgodnie z prawdą.",
      "Lecz jeżeli w światłości chodzimy, tak jak on jest w światłości, wtedy stoimy w łączności jedni z drugimi, a krew Jezusa [Chrystusa], Syna jego, oczyszcza nas z wszelkiego grzechu.",
      "Jeżeli powiemy, że grzechu nie mamy, zwodzimy samych siebie i nie ma w nas prawdy.",
      "Jeżeli zaś wyznajemy swoje grzechy, on wierny jest i sprawiedliwy: odpuści nam grzechy i oczyści z wszelkiej nieprawości.",
      "Jeżeli twierdzimy, że nie dopuściliśmy się grzechu, czynimy z niego kłamcę i nie ma w nas słowa jego."
    ],
    [
      "Dzieci moje, piszę wam to, abyście nie grzeszyli. A jeżeli ktoś zgrzeszy, to mamy obrońcę u Ojca, Jezusa Chrystusa, sprawiedliwego;",
      "on sam jest ofiarą zadośćuczynienia za grzechy nasze, nie tylko za nasze, lecz także za grzechy całego świata.",
      "Po tym poznajemy, że go znamy, jeżeli zachowujemy przykazania jego.",
      "Kto mówi: Znam go, lecz nie l zachowuje przykazań jego, kłamcą jest i nie ma w nim prawdy.",
      "Lecz kto zachowuje słowo jego, w tym miłość Boża naprawdę jest doskonała.",
      "Po tym poznajemy, że w nim jesteśmy: kto twierdzi, że w nim mieszka, powinien tak postępować, jak on postępował.",
      "Najmilsi, nie piszę wam nowego przykazania; jest to dawne przykazanie, które mieliście od początku; a dawnym przykazaniem jest właśnie słowo, które słyszeliście.",
      "A jednak piszę wam znów nowe przykazanie, które stało się prawdą w nim i w was. Bo ciemności znikają, a prawdziwe światło już świeci.",
      "Kto twierdzi, że jest w światłości, a nienawidzi brata swego, pozostaje wciąż jeszcze w ciemności.",
      "Kto miłuje brata swego, mieszka w światłości i nie ma dla niego zgorszenia.",
      "Lecz kto nienawidzi brata swego, ten test w ciemności i chodzi w ciemności. Nie wie, dokąd zdąża; ciemności ślepymi uczyniły jego oczy.",
      "Piszę wam, dzieci moje: odpuszczone wam są grzechy wasze dla imienia jego.",
      "Piszę wam, ojcowie: poznaliście tego, który jest od początku. Piszę, wam, młodzieńcy: zwyciężyliście złego ducha.",
      "Pisałem wam, dzieci: poznaliście Ojca. Pisałem wam, ojcowie: poznaliście tego, który jest od początku. Pisałem wam, młodzieńcy: silnymi jesteście i słowo Boże mieszka w was, i zwyciężyliście złego ducha.",
      "Nie kochajcie świata ani tego, co jest na świecie. Jeżeli ktoś kocha świat, nie ma w nim miłości Ojca,",
      "bo wszystko, co jest na świecie: pożądliwość ciała, pożądliwość oczu i pycha żywota - nie pochodzi od Ojca, lecz ze świata.",
      "A świat przemija tak jak pożądliwość jego; lecz kto pełni wolę Boża trwa na wieki.",
      "Dzieci moje, nadeszła ostateczna godzina. Słyszeliście, że przychodzi antychryst; otóż teraz znalazło się wielu antychrystów; stąd poznajemy, że nadeszła godzina ostateczna.",
      "Wyszli spośród nas, lecz nie należeli do nas; bo gdyby do nas należeli, byliby pozostali z nami. Lecz na nich miało się okazać, że nie wszyscy do nas należą.",
      "Wy zaś macie namaszczenie Świętego i wszyscy posiadacie wiedzę.",
      "Nie piszę wam tak dlatego, że nie znacie prawdy, lecz dlatego, że ją znacie i że żadne kłamstwo z prawdy nie wypływa.",
      "Któż inny jest kłamcą jak nie ten, kto przeczy, że Jezus jest Chrystusem? Ten jest antychrystem, który zaprzecza Ojca i Syna.",
      "Każdy, kto zapiera się Syna, nie ma też Ojca, a kto wyznaje Syna, ma także Ojca.",
      "To, co od początku słyszeliście, niech pozostanie w was. Jeżeli pozostanie w was to, co słyszeliście od początku, to wy także pozostaniecie w Synu i w Ojcu.",
      "A to jest obietnica, którą nam sam dał: żywot wieczny.",
      "Tyle piszę wam o tych, którzy przywodzą was do błędu.",
      "A co się was tyczy, to namaszczenie, które otrzymaliście od niego, pozostaje w was i nie potrzebujecie od niego pouczenia. Tak jak namaszczenie jego poucza was o wszystkim, tak jest to prawdą i kłamstwem nie jest. Pozostańcie w nim stosownie do jego nauki.",
      "O tak, dzieci drogie, pozostańcie w nim! A kiedy się ukaże, będziemy pełni ufności i nie doznamy wobec niego zawstydzenia przy przyjściu jego.",
      "- - -"
    ],
    [
      "Jeżeli wiecie, że jest sprawiedliwy, to poznajcie też, że każdy, kto czyni sprawiedliwość, z niego się narodził. Patrzcie, jaką miłość okazał nam Ojciec: jesteśmy nazwani dziećmi Bożymi i rzeczywiście nimi jesteśmy. Świat nie zna nas dlatego, że jego też nie poznał.",
      "Najmilsi, teraz jesteśmy dziećmi Bożymi. A czym kiedyś będziemy, to się nie ujawniło jeszcze. Wiemy tylko, że gdy się to ujawni, podobni będziemy do niego, bo ujrzymy go takim, jakim jest.",
      "A każdy, kto pokłada w nim nadzieję, staje się czysty, tak jak on jest czysty.",
      "Każdy, kto popełnia grzech, przestępuje prawo. Grzech jest przestąpieniem prawa.",
      "Wiecie przecież, że on objawił się, aby zgładzić grzechy. W nim grzechu nie ma. Kto w nim trwa, żyje bez grzechu.",
      "Kto zaś dopuszcza się grzechu, nie widział go ani go poznał.",
      "Dzieci drogie, niechaj nikt was nie zwodzi. Kto czyni sprawiedliwość, jest sprawiedliwy, podobnie jak on jest sprawiedliwy.",
      "Kto grzechu się dopuszcza, pochodzi od diabła, bo diabeł jest grzesznikiem od początku. Na to ukazał się Syn Boży, aby zniweczyć dzieło diabła.",
      "Kto z Boga się narodził nie dopuszcza się grzechu, pierwiastek jego życia w nim pozostaje. Nie może grzeszyć, bo z Boga się narodził.",
      "Po tym można poznać dzieci Boże i dzieci diabła: kto nie czyni tego, co prawe, nie jest z Boga; tak samo kto nie miłuje brata swego.",
      "Oto poselstwo, które słyszeliście od początku: mamy się wzajemnie miłować.",
      "Nie jak Kain, który był ze złego ducha i zabił brata swego. A dlaczego go zabił? Bo uczynki jego były złe, a uczynki brata jego - prawe.",
      "Nie dziwcie się, bracia, jeżeli świat was nienawidzi.",
      "My posiadamy świadomość, że przeszliśmy ze śmierci do życia, ponieważ miłujemy braci. Kto miłości nie ma, trwa w śmierci.",
      "Każdy, kto nienawidzi brata swego, mordercą jest; a wiecie przecież, że żaden morderca życia wiecznego w sobie nie ma.",
      "Po tym poznaliśmy miłość [Boga], że oddał życie swoje za nas. Więc my winniśmy także oddać życie za braci.",
      "Jeśliby kto posiadał dobra tego świata, a widząc brata swego w potrzebie zamknąłby przed nim serce swoje, jak może w nim mieszkać miłość Boża?",
      "Dzieci moje drogie, nie miłujmy słowem ani językiem, lecz czynem i prawdą!",
      "Po tym poznamy, że z prawdy jesteśmy. I będziemy mogli sumienie nasze przed nim uspokoić,",
      "tam gdzie by nas sumienie oskarżać miało - bo Bóg wszystkowiedzący większy jest niż sumienie nasze.",
      "Najmilsi, jeżeli sumienie nas nie oskarża, wtedy jesteśmy pełni ufności wobec Boga",
      "i otrzymamy od niego wszystko, o co prosimy, ponieważ zachowujemy przykazania jego i czynimy to, co miłe jest w oczach jego.",
      "A takie przykazanie jego jest: mamy wierzyć w imię Syna jego Jezusa Chrystusa i miłować się wzajemnie. Tak nam przykazał.",
      "Kto zachowuje jego przykazania, mieszka w Bogu, a Bóg w nim. A że mieszka w nas, poznajemy po Duchu, którego nam udzielił."
    ],
    [
      "Najmilsi, nie dowierzajcie każdemu duchowi. Badajcie duchy, czy są z Boga. Bo wielu fałszywych proroków wyszło na świat.",
      "Po tym poznajecie ducha Bożego: wszelki duch, który wyznaje, że Jezus Chrystus w ciele przyszedł, z Boga jest,",
      "a wszelki duch, który nie przyznaje się do Jezusa, nie jest z Boga. Jest to duch antychrysta, o którego przyjściu słyszeliście, a który jest już na świecie.",
      "Wy, dzieci moje drogie, jesteście z Boga i zwyciężyliście ich; bo większy jest ten, który w was jest, od tego, który jest w świecie.",
      "Oni są ze świata; dlatego mówią w duchu świata i świat ich słucha.",
      "My z Boga jesteśmy; kto zna Boga, słucha nas; kto nie jest z Boga, nie słucha nas. Po tym poznajemy ducha prawdy i ducha fałszu.",
      "Najmilsi, miłujmy się wzajemnie, bo miłość jest z Boga. Kto ma miłość, życie swe z Boga ma i zna Boga.",
      "Kto nie ma miłości, Boga nie zna; bo Bóg jest miłością.",
      "W tym okazała się miłość Boga dla nas, że Bóg posłał Syna swego jednorodzonego na świat, abyśmy przezeń życie mieli.",
      "W tym okazuje się miłość: nie myśmy umiłowali Boga, lecz Bóg umiłował nas i posłał Syna swego jako ofiarę przebłagania za grzechy nasze.",
      "Najmilsi, jeżeli Bóg nas tak bardzo umiłował, my winniśmy także miłować się wzajemnie.",
      "Boga nikt nigdy nie widział. Jeżeli jednak wzajemnie się miłujemy, Bóg mieszka w nas, a miłość Boga jest w nas doskonała.",
      "Że w nim mieszkamy, a on w nas, poznajemy po tym, że udzielił nam z Ducha swego.",
      "A my widzieliśmy i zaświadczamy, że Ojciec posłał Syna jako Zbawiciela świata.",
      "Kto wyznaje, że Jezus jest Synem Bożym, w tym mieszka Bóg, a on mieszka w Bogu.",
      "A myśmy poznali miłość, którą Bóg ma ku nam, i uwierzyliśmy w nią. Bóg jest miłością, a kto trwa w miłości, w Bogu mieszka i Bóg mieszka w nim.",
      "W tym miłość skierowana ku nam dochodzi do szczytu, że możemy mieć pełną ufność na dzień sądu; bo tak, jak on jest, tak my jesteśmy na tym świecie.",
      "Nie ma bojaźni w miłości; doskonała miłość wypędza bojaźń, gdyż bojaźń sprawia udrękę. Kto się boi, nie posiada jeszcze doskonałej miłości.",
      "My miłujemy Boga, ponieważ on nas pierwszy umiłował.",
      "Jeśli ktoś mówi: Miłuję Boga a przy tym nienawidzi brata swego, jest kłamcą. Bo kto nie, miłuje brata swego, którego widzi, nie może też miłować Boga, którego nie widzi.",
      "Takie więc przykazanie otrzymaliśmy od niego: kto miłuje Boga, ma także brata swego miłować."
    ],
    [
      "Każdy, kto wierzy, że Jezus jest Chrystusem, z Boga się narodził. I każdy, kto miłuje Ojca, miłuje także dziecko jego.",
      "Po tym poznajemy, że miłujemy dzieci Boże: po miłości Boga i wykonywaniu jego przykazań.",
      "Bo miłość Boga polega na tym, że zachowujemy jego przykazania; a przykazania jego nie są trudne.",
      "Wszystko bowiem, co jest zrodzone z Boga, zwycięża świat; a oto zwycięstwo, które zwyciężyło świat wiara nasza.",
      "Któż jest zwycięzcą świata, jeżeli nie ten, kto wierzy, że Jezus jest Synem Bożym?",
      "Jezus Chrystus jest tym, który przyszedł przez wodę, krew i Ducha; nie w wodzie samej, lecz w wodzie i we krwi. Duch daje o tym świadectwo, bo Duch jest prawdą.",
      "Tak to trzej dają świadectwo [w niebie: Ojciec, Słowo i Duch Święty, a ci trzej są jednością. I trzej są, którzy świadectwo dają na ziemi]:",
      "Duch, woda i krew, a ci trzej tworzą jedność.",
      "Jeżeli przyjmujemy świadectwo ludzkie - to świadectwo Boże stoi wyżej. A oto świadectwo Boga: wydał świadectwo o Synu swoim.",
      "Kto wierzy w Syna Bożego, ma w sobie świadectwo [Boga]. Kto nie wierzy Bogu, uczynił go kłamcą, bo nie uwierzył świadectwu, które Bóg dał o Synu swoim.",
      "A świadectwo to brzmi: Bóg dał nam życie wieczne, a życie to jest w Synu jego.",
      "Kto Syna ma, ma życie; kto nie ma Syna Bożego, nie ma życia.",
      "To piszę wam, którzy wierzycie w imię Syna Bożego, abyście wiedzieli, że macie życie wieczne.",
      "Na tym opiera się nasza niezachwiana ufność, którą w nim pokładamy: jeżeli o coś prosimy zgodnie z wolą jego, wysłucha nas.",
      "A jeżeli wiemy, że wysłuchuje wszystkich próśb naszych, to wiemy również, że z pewnością otrzymamy to, o cośmy go prosili.",
      "Jeżeli ktoś spostrzeże, że brat jego dopuszcza się grzechu, który nie powoduje śmierci, będzie się modlił i w ten sposób przywróci mu życie. To odnosi się do tych, którzy nie popełniają grzechu powodującego śmierć. Istnieje jednak grzech, który powoduje śmierć. O tym nie mówię ani nie żądam, aby się w takim wypadku modlono.",
      "Wszelka nieprawość jest grzechem; są jednak grzechy, które nie powodują śmierci.",
      "Wiemy, że kto z Boga jest zrodzony, nie dopuszcza się grzechu; lecz Zrodzony z Boga strzeże go, a Zły nie śmie go tknąć.",
      "Wiemy, że jesteśmy z Boga i że świat cały jest w złym pogrążony.",
      "Wiemy, że Syn Boży przyszedł i dał nam zrozumienie, tak ze poznać możemy tego [Boga], który jest prawdziwy. Jesteśmy w tym, który jest prawdziwy, w Synu jego, Jezusie Chrystusie. On jest Bogiem prawdziwym i żywotem wiecznym.",
      "Dzieci moje drogie, strużcie się fałszywych bogów. [Amen.]1"
    ]
  ],
  [
    [
      "Prezbiter do wybranej Pani i do jej dzieci, które w prawdzie miłuję; a nie ja sam, lecz również wszyscy,",
      "którzy znają prawdę wszyscy miłujemy je ze względu na prawdę, która w nas mieszka i która pozostanie z nami na wieki.",
      "Łaska, miłosierdzie i pokój od Boga Ojca i od Jezusa Chrystusa, Syna Ojca, niechaj będzie z nami w prawdzie i w miłości.",
      "Doznałem wielkiej radości znajdując wśród twych dzieci takie, które żyją w prawdzie - jak nam to Ojciec przykazał.",
      "A teraz proszę cię, Pani: miłujmy się nawzajem! Tymi słowy nie piszę ci nowego przykazania, lecz to, które mieliśmy od początku.",
      "Miłość polega na tym, że postępujemy według przykazań jego. Od początku słyszeliśmy o tym: to jest przykazanie jego, abyście wiedli życie w miłości.",
      "Wielu uwodzicieli wyszło na świat przecząc temu, że Jezus jako Chrystus przyszedł w ciele. Kto tak mówi, jest zwodzicielem i antychrystem.",
      "Pilnujcie się więc, abyście nie utracili tego, coście już zdobyli, lecz byście pełną zapłatę osiągnęli.",
      "Kto goni za urojoną doskonałością, a nie trwa przy nauce Chrystusa, nie ma Boga; kto trwa przy nauce, ten ma Ojca i Syna.",
      "Jeżeli ktoś przyjdzie do was, a tej nauki nie przynosi, nie przyjmujcie go w dom ani go pozdrawiajcie.",
      "Bo kto go pozdrawia, uczestniczy w jego złym postępowaniu.",
      "Miałbym wam wiele jeszcze do napisania, lecz nie chcę czynić tego z pomocą papieru i atramentu. Spodziewam się, że raczej przybędę do was; wtedy pomówimy jedni z drugimi, aby radość nasza była pełna.",
      "Dzieci twej siostry, która wybraną jest, ślą ci pozdrowienia.1"
    ]
  ],
  [
    [
      "Prezbiter do ukochanego Gajusa, którego miłuje w prawdzie. 1:2 Najmilszy, niechaj ci się we wszystkim dobrze wiedzie i ciesz się dobrym zdrowiem - tak jak twa dusza postępuje dobra drogi.",
      "- - -",
      "Doznałem wielkiej radości, gdy nadeszli bracia i dali świadectwo o prawdzie twojej. Bo ty żyjesz rzeczywiście w prawdzie.",
      "Nie ma dla mnie większej radości, niż kiedy słyszę, że dzieci moje według prawdy postępują.",
      "Najmilszy, okazujesz wierność we wszystkim, co czynisz dla braci, a zwłaszcza dla podróżnych.",
      "Oni to wystawili przed gminą chlubne świadectwo twojej miłości. Postąpisz należycie, jeżeli nadal otaczać będziesz swą opieki ich podróże w sposób godny Boga.",
      "Toć dla imienia jego wyruszyli w drogę, nie przyjmując nic od pogan.",
      "Dlatego obowiązkiem naszym jest podejmować gościnnie takich mężów, by stać się współpracownikami prawdy.",
      "Wysłałem krótki list do gminy, lecz Diotrefes, który tam ubiega się o zaszczyty, nie uznaje nas.",
      "Dlatego też, gdy przybędę, przypomnę mu jego postępowanie: jak o nas złośliwie się wyraża i plotkuje. I jakby mu tego nie było dosyć, sam nie przyjmuje braci, a tym, którzy by ich przyjąć chcieli, broni tego, a nawet z Kościoła wyklucza.",
      "Mój drogi, nie bierz przykładu ze złego, lecz z dobrego. Kto czyni dobrze, jest z Boga; kto źle czyni, nie widział Boga.",
      "Demetriuszowi dają wszyscy, nawet prawda sama, chlubne świadectwo. My również przyłączamy się do tego, a wiesz, że świadectwo nasze na prawdzie polega.",
      "Miałbym ci jeszcze wiele do napisania, ale nie chcę ci pisać z pomocą atramentu i pióra.",
      "Spodziewam się jednak zobaczyć cię niebawem. Wtedy ustnie porozmawiamy. (15) Niech pokój będzie z tobą! Przyjaciele zasyłają ci pozdrowienia. Pozdrów imiennie przyjaciół!1"
    ]
  ],
  [
    [
      "Juda, niewolnik Jezusa Chrystusa, a brat Jakuba, do tych, których Bóg Ojciec miłuje i którzy powołani są i zachowani dla Jezusa Chrystusa.",
      "Miłosierdzie, pokój i miłość niech będą udziałem waszym w obfitej mierze! '",
      "Najmilsi! Gorąco pragnąłem pisać do was o naszym wspólnym zbawieniu. Tymczasem zaistniała konieczność napisania wam tego listu. Chciałbym mianowicie upomnieć was, byście podjęli walkę o wiarę, która przecież raz na zawsze została przekazana świętym.",
      "Bo wkradli się potajemnie w wasze szeregi pewni ludzie, na których już od wieków Pismo wydaje wyrok potępienia: ludzie bezbożni, którzy nadużywając łaski, danej przez Boga naszego, obracają ją na wyuzdanie i którzy zapierają się naszego jedynego Władcy i Pana, Jezusa Chrystusa.",
      "Chcę wam tylko przypomnieć - a poznaliście wszystkie te sprawy raz na zawsze - że Pan wybawił co prawda lud z ziemi egipskiej, potem jednak wytracił tych, którzy zaparli się wiary.",
      "Aniołów nawet, którzy nie ustrzegli swej książęcej godności, lecz opuścili swe mieszkanie, trzyma w ciemnościach na wielki dzień sądu, skutych wiecznymi kajdanami.",
      "Podobnie stoją jako przykład odstraszający, pokarane ogniem wiecznym, Sodoma i Gomora oraz miasta sąsiednie, które tak jak one grzeszyły nieczystością i oddawały się rozpuście przeciwnej naturze.",
      "Ci marzyciele tymczasem kalają swe ciało w podobny sposób; ponadto mają w pogardzie majestat, a przeciwko tym, którzy wyniesieni są na wysokie godności, miotają bluźnierstwa.",
      "Tymczasem Michał archanioł, kiedy prowadził z diabłem zawzięty spór o ciało Mojżesza, nie śmiał przypieczętować swego wyroku przekleństwem, lecz rzekł jedynie: Niech cię Pan zgubi!",
      "Ci zaś bluźnią przeciwko wszystkiemu, czego nie rozumieją; a co, wiedzeni popędem natury, znają na równi z nierozumnymi zwierzętami, to staje się dla nich przyczyną zguby.",
      "Biada im! Kroczą po drodze Kaina. Dla pieniędzy zbaczają z uczciwej drogi podobnie jak Balaam. Giną jak Kore z powodu swej przewrotności.",
      "Są zakałą waszych uczt braterskich, na których bezwstydnie dogadzają sobie i tuczą siebie samych. Chmury bez dżdżu, wichrem pędzone; drzewa jesienne, które owoców nie rodzą, po dwakroć zamarłe, wyrwane z korzeniami;",
      "burzliwe bałwany morskie, które z pianą wyrzucają własną hańbę; gwiazdy błędne, dla których zgotowane są ciemności piekielne na wieki!",
      "Henoch, siódmy po Adamie patriarcha, tak o nich prorokował:",
      "Oto nadchodzi Pan ze swymi świętymi zastępami, aby sądzić wszystkich i ukarać wszystkich ludzi bezbożnych za wszelkie czyny bezbożne, których dopuszczali się zbrodniczo, i za wszystkie mowy bezecne, które wypowiedzieli przeciwko niemu bezbożni grzesznicy.",
      "Szemrzą i narzekają na swój los, a żyją według pożądliwości swoich. Usta ich głoszą słowa napuszone, a gdzie korzyść to zaleca, schlebiają ludziom.",
      "Lecz wy, najmilsi, wspomnijcie na słowa, które przepowiedzieli apostołowie Pana naszego Jezusa Chrystusa,",
      "kiedy wam ogłosili: pod koniec wieków powstaną szydercy, którzy będą wieść życie według swych bezbożnych pożądliwości.",
      "To są ci ludzie, którzy rozłamy wywołują, zmysłowi, Ducha nie mający.",
      "Wy zaś, najmilsi, wznoście się, niby gmach, na fundamencie swej najświętszej wiary, modląc się w Duchu Świętym.",
      "Trwajcie w miłości Bożej, oczekując zmiłowania Pana naszego Jezusa Chrystusa dla życia wiecznego.",
      "Tym, co jeszcze wątpią, wskażcie drogę; innych ratujcie, wyrywając ich z ognia;",
      "innym jeszcze okazujcie litość połączoną z lękiem, odwracając się z odrazą nawet od szaty zbrukanej przez ciało.",
      "Temu, który ma moc uchronić was od upadku i [przy przyjściu Pana naszego Jezusa Chrystusa] postawić was bez wszelkiej skazy przed obliczem swej chwały w triumfie,",
      "Bogu jedynemu, Zbawicielowi naszemu, niech będzie przez Pana naszego Jezusa Chrystusa cześć i chwała, moc i panowanie, jak było przed wszystkimi wiekami, tak i teraz, i na wieki wieków! Amen.1"
    ]
  ],
  [
    [
      "Objawienie Jezusa Chrystusa, które dał mu Bóg, aby sługom swoim wyjawić, co wkrótce stać się ma. Posłał anioła swego i oznajmił je słudze swemu Janowi.",
      "A on daje świadectwo temu, co Bóg powiedział i co Jezus Chrystus objawił: wszystkiemu, co sam ujrzał.",
      "Błogosławiony ten, który czyta słowa tego proroctwa, i ci, którzy ich słuchają, oraz ci, którzy zachowują to, co w nim napisano. Bo czas jest bliski.",
      "Jan do siedmiu gmin w prowincji Azji. Łaska wam i pokój od tego, który jest i który byt, i który nadejdzie, od siedmiu duchów będących przed tronem jego oraz od Jezusa Chrystusa.",
      "Ten jest świadkiem wiernym, pierworodnym spośród umarłych i panujących nad królami ziemi. Jemu, który umiłował nas i zbawił nas przez krew swoją od grzechów naszych,",
      "który uczynił nas królestwem, kapłanami dla Boga, Ojca swego jemu niech będzie chwała i moc na wieki wieków. Amen.",
      "Oto nadchodzi wśród obłoków. Wszelkie oko ujrzy go, także ci, którzy go przebili. Wtedy biadać będą nad nim wszystkie pokolenia ziemi. Tak. Amen.",
      "Jam jest Alfa i Omega [początek i koniec], mówi Pan Bóg, który jest i który był, i który nadejdzie, Wszechmogący.",
      "Ja, Jan, wasz brat i towarzysz w udręce oraz w królowaniu i w cierpliwym wytrwaniu w [Chrystusie] Jezusie, byłem dla słowa Bożego i dla świadczenia o Jezusie na wyspie Patmos.",
      "W dzień Pański popadłem w zachwycenie i usłyszałem za sobą potężny głos, jakoby trąby.",
      "Wołał: To, co widzisz, zapisz w księdze i poślij ją do siedmiu gmin [znajdujących się w prowincji Azji]: do Efezu, do Smyrny, Pergamonu, Tiatyry, Sardes, Filadelfii i do Laodycei.",
      "Wtedy obróciłem się, aby zobaczyć, co to za głos mówił do mnie. A kiedy się obróciłem, ujrzałem siedem złotych świeczników,",
      "a pośród [siedmiu złotych] świeczników postać podobną do Syna Człowieczego, obleczonego w szatę, która mu do stóp sięgała, i przepasanego na piersi złotym pasem.",
      "Głowa jego i włosy były białe jak wełna śnieżnobiała; oczy jego jak płomień ognisty,",
      "a nogi jego jak mosiądz w piecu rozżarzony. Glos jego brzmiał jak szum licznych wód.",
      "W prawicy swej trzymał siedem gwiazd. Z ust jego wychodził ostry miecz obosieczny. Oblicze jego jaśniało jak słońce w pełnym blasku.",
      "Na widok jego padłem mu do nóg jak martwy. Lecz on położył na mnie swą prawicę i rzekł: Nie lękaj się! Ja jestem Pierwszy i Ostatni,",
      "i Żywy. Byłem umarły, a oto żyję na wieki wieków. Mam klucze śmierci i królestwa umarłych.",
      "Napisz tedy, coś widział, co jest i co potem dziać się będzie.",
      "Co do tajemnicy siedmiu gwiazd, które widziałeś w mej prawicy, i co do siedmiu złotych świeczników, wiedz: siedem gwiazd to aniołowie siedmiu gmin, a siedem świeczników to siedem gmin."
    ],
    [
      "Aniołowi gminy efeskiej napisz: Tak mówi ten, który trzyma siedem gwiazd w swej prawicy, który przechadza się pośród siedmiu złotych świeczników:",
      "Znam uczynki twoje, twoje trudy i twoją wytrwałość. Wiem, że nie możesz ścierpieć złych i że tych, którzy się podają za apostołów, a nimi nie są, wystawiłeś na próbę i stwierdziłeś, że są kłamcami.",
      "Masz także cierpliwość, cierpiałeś dla imienia mojego i nie ustałeś.",
      "Lecz mam ci za złe, żeś odstąpił od swej pierwotnej miłości.",
      "Pomnij, z jakiej to wysokości spadłeś! Wejdź w siebie i spełniaj takie uczynki jak dawniej. W przeciwnym razie nawiedzę cię i usunę twój świecznik z jego miejsca, jeżeli się nie odmienisz.",
      "Lecz przemawia za tobą to, że nienawidzisz czynów nikolaitów, których ja również nienawidzę.",
      "Kto ma uszy, niechaj ducha, co mówi Duch do gmin. Zwycięzcy dam jeść z drzewa żywota które jest w raju Boga [mego].",
      "Aniołowi gminy smyrneńskiej napisz: To mówi Pierwszy i Ostatni, który był umarł i znów powrócił do życia:",
      "Znam ucisk twój i ubóstwo twoje. Lecz jesteś bogaty. Wiem też, że jesteś znieważany przez tych, którzy twierdzą, że są żydami, a nimi nie są, lecz są zbiorowiskiem szatańskim.",
      "Nie lękaj się cierpień, które cię jeszcze czekają. Oto diabeł wtrąci niektórych z was do więzienia, aby wystawić was na próbę. I będziecie w udręce przez dziesięć dni. Bądź wierny aż do śmierci, a dam ci wieniec żywota.",
      "Kto ma uszy, niechaj słucha, co mówi Duch do gmin. Kto zwycięży, nie ucierpi od drugiej śmierci.",
      "Aniołowi gminy pergamońskiej napisz: To mówi ten, który jest uzbrojony w ostry miecz obosieczny:",
      "Wiem, gdzie mieszkasz - tam, gdzie wznosi się tron szatana. Lecz ty trzymasz się mocno imienia mego i nie zaparłeś się wiary we mnie, nawet w owych dniach, kiedy mój wierny świadek Antypas poniósł śmierć u was, gdzie znajduje się siedziba szatana.",
      "Ale mam nieco przeciwko tobie: Masz tam zwolenników nauki Balaama. Ten poradził Balakowi, żeby zarzucił sidła na synów Izraela i skłonił ich do spożywania mięsa ofiarowanego bałwanom oraz do rozpusty.",
      "A ty masz także ludzi, którzy w podobny sposób stali się zwolennikami nauki nikolaitów.",
      "Wejdź zatem w siebie! W przeciwnym razie nawiedzę cię wkrótce i walczyć będę z nimi mieczem ust moich.",
      "Kto ma uszy, niechaj słucha, co mówi Duch do gmin. Zwycięzcy dam mannę ukrytą i kamyk biały. Na kamyku wypisane jest nowe imię, które zna tylko ten, kto je otrzymuje.",
      "Aniołowi gminy w Tiatyrze napisz: To mówi Syn Boży, który ma oczy jak płomień ognia, a nogi jego podobne do spiżu:",
      "Znam uczynki twoje, miłość twoją, wiarę, usłużność i wytrwałość twoją oraz twe ostatnie uczynki, które są liczniejsze od pierwszych.",
      "Lecz mam przeciwko tobie to, że godzisz się na postępowanie niewiasty Jezabel, która podaje się za prorokinię i która przez swe zwodnicze nauki nakłania sługi moje do nieczystości i do spożywania mięsa z ofiar składanych bożkom.",
      "Wyznaczyłem jej czas na pokutę, lecz ona nie chce odwrócić się od swego nierządu.",
      "Oto powalę ją na łoże boleści. I sprawię, że na tych, którzy z nią nierząd uprawiają, spadnie wielka udręka, jeżeli nie odwrócą się od jej sposobu życia.",
      "Dzieci jej porażę gwałtowną śmiercią. A wtedy wszystkie gminy poznają, że to ja badam wnętrze i serca. Każdemu z was odpłacę według uczynków jego.",
      "A wam, pozostałym mieszkańcom Tiatyry, którzy nie przyjmujecie tej nauki i nie znacie - według ich określenia - głębin szatana, powiadam Nie nakładam na was żadnego innego ciężaru.",
      "Zachowujcie tylko pilnie to, co macie, aż ja nadejdę.",
      "Kto zwycięży i aż do końca czynić będzie to, co nakazuję, temu dam władzę nad narodami.",
      "Będzie nimi rządził żelaznym berłem i zostaną skruszone jak naczynia garncarskie (por. Ps 2, 9).",
      "Taką władzę otrzymałem od Ojca mego. I dam mu gwiazdę poranną.",
      "Kto ma uszy, niechaj słucha, co mówi Duch do gmin."
    ],
    [
      "Aniołowi gminy sardyjskiej napisz: To mówi ten, który ma siedem duchów Bożych i siedem gwiazd: Znam uczynki twoje. Mówią o tobie, że żyjesz, a przecież w śmierci pogrążony jesteś.",
      "Przebudź się! Utwierdź, co jeszcze pozostało, ale już zamiera. Bo nie widzę, żeby twe uczynki miały prawdziwą wartość w oczach Boga mojego.",
      "Wspomnij więc na naukę, którą otrzymałeś i usłyszałeś. Zachowuj ją i nawróć się! Lecz jeżeli się nie ockniesz, przyjdę [do ciebie] jak złodziej, a nie będziesz wiedział, o której godzinie cię nawiedzę.",
      "Masz jednak w Sardes jeszcze kilka dusz, które nie skalały szat swoich. Ci będą ze mną szli w lśniących szatach, gdyż godni są tego.",
      "Kto zwycięży, zostanie przyobleczony w białe szaty, a ja nie wymażę imienia jego z księgi żywota, lecz wyznam imię jego przed moim Ojcem i przed aniołami jego.",
      "Kto ma uszy, niechaj słucha, co mówi Duch do gmin.",
      "Aniołowi gminy filadelfijskiej napisz: To mówi Święty i Prawdziwy, który posiada klucz Dawida i który otwiera, a nikt zamknąć nie może, i zamyka, a nikt otworzyć nie może:",
      "Znam uczynki twoje. Oto zostawiłem przed tobą drzwi otwarte, których nikt zamknąć nie zdoła. Bo choć niewielką masz siłę, zachowałeś jednak słowo moje i nie zaparłeś się imienia mego.",
      "Oto daruję ci dusze z Synagogi, ludzi, którzy twierdzą, że są żydami, a nimi nie są, lecz są kłamcami. Oto sprawię, że przyjdą, do stóp ci padną i poznają, że umiłowałem cię.",
      "Ponieważ zachowałeś to, co powiedziałem o wyczekiwaniu na mnie, więc i ja uchowam cię przed godziną pokuszenia, która przyjdzie na cały świat, aby wystawić na próbę mieszkańców ziemi.",
      "[Oto] przyjdę rychło. Zachowaj, co masz, ażeby nikt ci nie zabrał wieńca twego.",
      "Zwycięzcę uczynię kolumną w świątyni Boga mojego; i nigdy z niej już usunięty nie będzie. Wypiszę na niej imię Boga mojego oraz imię miasta Boga mojego, nowego Jeruzalem, które zstępuje z nieba od Boga mojego; i wypiszę na niej moje nowe imię.",
      "Kto ma uszy, niechaj słucha, co mówi Duch do gmin.",
      "Aniołowi gminy laodycejskiej napisz: To mówi ten, który jest Amen, świadek wierny i prawdziwy, który jest początkiem stworzenia Bożego:",
      "Znam uczynki twoje. Nie jesteś ani zimny, ani gorący. Bodajbyś był zimny albo gorący!",
      "Ale że letni jesteś, a nie zimny ani gorący, więc pocznę cię wypluwać z ust moich.",
      "Mawiasz: Jestem bogaty, opływam we wszystko, niczego mi nie trzeba. A nie wiesz, że ty właśnie jesteś nędzny i godny politowania, biedny, ślepy i nagi.",
      "Radzę ci, kup sobie u mnie złota, w ogniu oczyszczonego, abyś stał się bogaty; i kup białe szaty, abyś się przyodział i aby nie była widoczna sromota twoja i nagość; a także balsamu, aby namaścić swe oczy, byś przejrzał.",
      "Strofuję i karzę tych, których miłuję. Stań się gorliwy i wejdź w siebie.",
      "Oto stoję u drzwi i kołaczę. Jeżeli ktoś posłucha głosu mego i otworzy [mi] drzwi, wejdę do niego i będę z nim wieczerzał, a on ze mną.",
      "Zwycięzcy dozwolę zasiąść ze mną na tronie, tak jak i ja zasiadłem jako zwycięzca wespół z Ojcem moim na tronie jego. Kto ma uszy, niechaj słucha, co mówi Duch do gmin.",
      "- - -"
    ],
    [
      "Potem miałem widzenie. Oto drzwi stały w niebie otworem. A głos, który przedtem słyszałem, a który przemawiał do mnie niby brzmienie trąby, rzekł: Wstąp tutaj! Pokażę ci, co się ma dziać potem.",
      "Natychmiast popadłem w zachwycenie. Oto tron stał w niebie, a na tronie ktoś siedział;",
      "a ten, który na nim siedział, podobny był z wyglądu do kamienia jaspisu i sardiusza. A wkoło tronu roztaczała się tęcza podobna do szmaragdu.",
      "Wkoło tronu stały jeszcze dwadzieścia cztery inne trony. Na tronach siedziało dwudziestu czterech starców, przyodzianych w białe szaty, a na swych głowach mieli złote korony.",
      "Od tronu wychodziły błyskawice, huk i grzmoty. Siedem ognistych pochodni paliło się przed tronem: jest to siedem duchów Bożych.",
      "Przed tronem było niby szklane morze, podobne do kryształu. W pośrodku, przed tronem i wokół tronu znajdowały się cztery żywe istoty, mające pełno oczu z przodu i z tyłu.",
      "Pierwsza istota podobna była do lwa, druga do wołu, trzecia miała oblicze jakby człowieka, a czwarta podobna była do orła w locie.",
      "Każda z tych czterech istot miała sześć skrzydeł, pokrytych wkoło i wewnątrz oczami. Śpiewały nieustannie, we dnie i w nocy: Święty, święty, święty, Pan Bóg wszechmogący, który był i który jest, i który przyjdzie.",
      "A gdy te istoty oddawały chwałę, cześć i dziękczynienie temu, który siedział na tronie i który żyje na wieki wieków,",
      "dwudziestu czterech starców upadło na kolana przed obliczem siedzącego na tronie i oddało cześć temu, który żyje na wieki wieków. Składali swe korony przed tronem i mówili:",
      "Godzien jesteś, Panie i Boże nasz, odbierać chwałę i cześć i dzierżyć moc. Ty stworzyłeś wszystko; z woli twojej powstało i stworzone zostało."
    ],
    [
      "Ujrzałem w prawicy tego, który siedział na tronie, księgę zapisaną wewnątrz i zewnątrz i zapieczętowaną siedmioma pieczęciami.",
      "I ujrzałem potężnego anioła, który obwieścił wielkim głosem: „Kto jest godzien otworzyć księgę i zerwać pieczęcie jej?”",
      "Lecz nikt - ani w niebie, ani na ziemi, ani pod ziemią - nie potrafił otworzyć księgi i zajrzeć do niej.",
      "Wtedy zapłakałem głośno, iż nikt nie został uznany godnym otworzenia księgi i zajrzenia do niej.",
      "Wtedy jeden ze starców rzekł do mnie: Nie płacz! Oto zwyciężył lew z pokolenia Judy, potomek Dawidowy. On otworzy księgę i jej siedem pieczęci.",
      "Wówczas ujrzałem w pośrodku przed tronem i przed czterema żywymi istotami, i w środku przed starcami Baranka stojącego, jakby zabitego. Miał siedem rogów i siedmioro oczu: jest to siedem duchów Bożych, rozesłanych po całej ziemi.",
      "Przystąpił i odebrał księgę z prawicy tego, który siedział na tronie.",
      "A gdy wziął księgę, cztery żywe istoty oraz dwudziestu czterech starców padło na kolana przed Barankiem. Każdy trzymał harfę w ręku i złote czasze pełne wonności: są to, modlitwy świętych.",
      "I śpiewali nową pieśń: Godzien jesteś [Panie] wziąć księgę i otworzyć jej pieczęcie. Bo zostałeś zabity i odkupiłeś nas krwią swoją dla Boga ze wszystkich pokoleń, języków, ludów i narodów.",
      "Uczyniłeś ich dla Boga naszego królami i kapłanami, a oni będą królować na ziemi.",
      "Gdy tak spoglądałem, usłyszałem wokół tronu, wokół owych żywych istot i wokół starców głos licznych aniołów; a liczba ich wynosiła krocie tysięcy.",
      "Śpiewali głosem donośnym: Baranek, który został zabity, godny jest dzierżyć moc, bogactwo, mądrość i siłę, cześć, chwałę i uwielbienie.",
      "- - -",
      "Cztery istoty rzekły: Amen. A starcy [w liczbie dwudziestu czterech] padli na kolana i oddali cześć [temu, który żyje na wieki wieków]."
    ],
    [
      "Potem ujrzałem, jak Baranek otworzył pierwszą z siedmiu pieczęci. I usłyszałem, jak jedna z żywych istot zawołała niby głosem gromu: Przyjdź [i patrz]!”",
      "Spojrzałem, a oto koń biały, a na nim jeździec trzymający łuk; i dano mu koronę. A on wyruszył jako zwycięzca, aby odnosić dalsze zwycięstwa.",
      "Gdy otworzył drugą pieczęć, usłyszałem drugą istotę mówiącą: Przyjdź [i patrz]!",
      "Wtedy ukazał się inny koń, ryży. Siedzącemu na nim jeźdźcowi dano władzę zabrania pokoju z ziemi, tak żeby ludzie wzajemnie się mordowali. I dano mu wielki miecz.",
      "Gdy otworzył trzecią pieczęć, usłyszałem trzecią istotę mówiącą: Przyjdź [i patrz]! Spojrzałem, a oto koń kary. A siedzący na nim jeździec miał w swym ręku szalę.",
      "I usłyszałem jakby głos wołający z pośrodka owych czterech istot: Miara pszenicy za denara i trzy miary jęczmienia za denara. Lecz nie niszcz oliwy i wina.",
      "Gdy otworzył czwartą pieczęć, usłyszałem czwartą istotę wołającą: Przyjdź [i patrz]!",
      "Spojrzałem, a oto koń siny. Jeźdźcowi, który siedział na nim, było na imię Śmierć, a w orszaku jego kroczyła kraina zmarłych. Dano im władzę nad czwartą częścią ziemi; mogli zabijać mieczem i głodem, przez zarazę i z pomocą dzikich zwierząt ziemi.",
      "Gdy otworzył piątą pieczęć, ujrzałem pod ołtarzem dusze tych, którzy byli pomordowani z powodu słowa Bożego oraz z powodu świadectwa, które zachowali.",
      "Wołali głosem do nośnym: „Święty i prawdziwy Panie, jak długo będziesz zwlekał z sądem i pomstą za krew naszą na mieszkańcach ziemi?",
      "Wówczas każdemu z nich dano białą szatę i powiedziano, żeby cierpliwość mieli jeszcze przez krótki czas, póki nie dopełni się liczba ich współpracowników i braci, którzy mają ponieść śmierć podobnie jak oni.",
      "Gdy otworzył szóstą pieczęć, widziałem, jak powstało wielkie trzęsienie ziemi. Słońce stało się czarne niby wór włosienny, a księżyc cały stał się jakby krew;",
      "gwiazdy niebieskie spadły na ziemię - tak jak drzewo figowe zrzuca swe niedojrzałe owoce, gdy nim huragan wstrząsa.",
      "Niebo znikło, jak znika księga, gdy się ją zwija. Wszystkie góry i wyspy poruszone zostały z miejsca swego.",
      "Królowie ziemi, wielcy tego świata, wodzowie, bogacze i możni, wszyscy niewolnicy i wolni ludzie skryli się w grotach i skałach górskich.",
      "I wołali do gór i do skał: „Padnijcie na nas i ukryjcie nas przed obliczem tego, który siedzi na tronie, i przed pomstą Baranka.",
      "Bo nadszedł wielki dzień ich gniewu. Któż ostać się może?"
    ],
    [
      "Potem ujrzałem czterech aniołów, stojących na czterech krańcach ziemi. Trzymali na wodzy cztery wiatry ziemi, aby wiatr nie wiał po ziemi i morzu ani na jakiekolwiek drzewo.",
      "Potem ujrzałem innego anioła, który wstępował od wschodu słońca i niósł pieczęć Boga żywego. Zawołał potężnym głosem do czterech aniołów, którym dana była władza wyrządzania szkody ziemi i morzu:",
      "Nie czyńcie żadnej szkody ziemi, morzu ani drzewom, dopóki nie wyciśniemy pieczęci na czołach sług Boga naszego.",
      "I usłyszałem liczbę tych, którzy otrzymali znak pieczęci: sto czterdzieści cztery tysiące oznaczonych pieczęcią ze wszystkich pokoleń synów Izraela:",
      "Dwanaście tysięcy z pokolenia Judy, dwanaście tysięcy z pokolenia Rubena, dwanaście tysięcy z pokolenia Gada,",
      "dwanaście tysięcy z pokolenia Asera, dwanaście tysięcy z pokolenia Neftalego, dwanaście tysięcy z pokolenia Manasesa,",
      "dwanaście tysięcy z pokolenia Symeona, dwanaście tysięcy z pokolenia Lewiego, dwanaście tysięcy z pokolenia Issachara,",
      "dwanaście tysięcy z pokolenia Zabulona, dwanaście tysięcy z pokolenia Józefa, dwanaście tysięcy z pokolenia Beniamina.",
      "Potem ujrzałem rzeszę wielką, której nikt zliczyć nie zdołał, ze wszystkich narodów i pokoleń, ludów i języków. Stali przed tronem i przed Barankiem przyodziani w białe szaty, a w rękach swych mieli palmy.",
      "Wołali głosem donośnym: Zbawienie od Boga naszego, który zasiada na tronie, oraz od Baranka!",
      "Wszyscy aniołowie stali wokoło tronu, starców i czterech żywych istot. I upadli przed tronem na twarze, i oddali Bogu cześć",
      "mówiąc: „Amen! Uwielbienie i chwała, mądrość i dziękczynienie, cześć, moc i potęga Bogu naszemu na wieki wieków. Amen.",
      "A jeden ze starców zapytał się mnie: Kto są ci w białe szaty przyodziani i skąd przybyli?",
      "Odpowiedziałem mu: „Panie mój! Ty to wiesz. A on rzekł do mnie: „To są ci, którzy przyszli z wielkiej udręki. Obmyli swe szaty i wybielili je we krwi Baranka.",
      "Dlatego stoją przed tronem Boga i służą mu we dnie i w nocy w świątyni jego. A ten, który siedzi na tronie, zstąpi na nich, aby mieszkać z nimi.",
      "Nie będą więcej łaknąć ani pragnąć, ani żar słoneczny, ani upał razić ich więcej nie będzie.",
      "Bo Baranek, który stoi w środku przed tronem, pasterzem ich będzie i zaprowadzi do źródeł wody żywota; a Bóg otrze wszelką łzę z ich oczu."
    ],
    [
      "Gdy Baranek otworzył siódmą pieczęć, nastało milczenie w niebie jakby przez pół godziny.",
      "Widziałem, jak siedmiu aniołom, którzy stoją przed obliczem Bożym, rozdano siedem trąb.",
      "Potem wystąpił inny anioł i stanął ze złotą kadzielnicą przed ołtarzem. Dano mu wiele kadzidła, ażeby je dodał do modlitw wszystkich świętych na złotym ołtarzu, który stoi przed tronem.",
      "I uniósł się obłok pachnących kadzideł wraz z modlitwami świętych z ręki anioła do Boga.",
      "Wtedy anioł ujął kadzielnicę, napełnił ją ogniem z ołtarza i zrzucił na ziemię. Wówczas nastąpiły gromy i grzmot, błyskawice i trzęsienie ziemi.",
      "A siedmiu aniołów z siedmioma trąbami szykowało się, aby zatrąbić.",
      "Pierwszy anioł zatrąbił. I powstał grad i ogień zmieszany z krwią, i spadł na ziemię. Trzecia część ziemi zgorzała, trzecia część drzew zgorzała i wszystka trawa zielona zgorzała.",
      "Drugi anioł zatrąbił. Wtedy coś na kształt ogromnej góry ogniem ziejącej zostało wrzucone do morza. I trzecia część morza zamieniła się w krew,",
      "trzecia część stworzeń żyjących w morzu zginęła i trzecia część okrętów została zniszczona.",
      "Trzeci anioł zatrąbił. Wtedy spadła z nieba wielka gwiazda gorejąca jak pochodnia. Spadła na trzecią część rzek i na źródła wód.",
      "Nazwa owej gwiazdy: Piołun. Wówczas trzecia część wód zamieniła się w piołun i dużo ludzi pomarło od tych wód, ponieważ stały się gorzkie.",
      "Czwarty anioł zatrąbił. Wtedy została rażona trzecia część słońca, trzecia część księżyca i trzecia część gwiazd, tak że ich trzecia część została zaćmiona, a dzień na równi z nocą straciły trzecią część swej jasności.",
      "Potem spojrzałem i usłyszałem, jak orzeł lecący wysoko na niebie głośno wołał: Biada, biada, biada mieszkańcom ziemi: bo zabrzmieć mają jeszcze trąby trzech aniołów, którzy teraz trąbić będą!"
    ],
    [
      "Piąty anioł zatrąbił. Wtedy ujrzałem gwiazdę, która spadła z nieba na ziemię. Dano jej klucz od studni przepaści.",
      "I otworzyła studnię przepaści. Wówczas uniósł się dym z przepaści jak dym z ogromnego pieca, a słońce i powietrze zostały pogrążone w ciemnościach przez dym ze studni.",
      "Z dymu [studni] rozeszły się szarańcze po ziemi. Dano im tę moc, którą mają skorpiony ziemskie.",
      "I otrzymały nakaz, żeby nie czyniły szkody trawie na ziemi ani roślinom, ani drzewom, lecz tylko tym ludziom, którzy nie mają pieczęci Bożej na czołach.",
      "Nie było im jednak wolno ich zabijać; miały tylko ich dręczyć przez pięć miesięcy. Ukąszenie ich sprawia taki ból jak ukąszenie skorpiona, gdy ukłuje człowieka.",
      "W owych dniach ludzie będą szukali śmierci, lecz nie znajdą jej; zapragną umrzeć, lecz śmierć ucieka od nich.",
      "Szarańcze były podobne do koni gotowych do boju. Na głowach miały jakby złote korony. Oblicza ich podobne były do ludzkich twarzy.",
      "Miały włosy podobne do włosów niewiasty i zęby podobne do zębów lwa;",
      "pancerze ich były jakby z żelaza. Uderzenie ich skrzydeł podobne było do turkotu licznych wozów w konie zaprzężonych, które pędzą do boju.",
      "Miały ogony i żądła jak skorpiony. W ogonach ich mieściła się moc czynienia szkody ludziom w przeciągu pięciu miesięcy.",
      "Mają jako króla nad sobą anioła przepaści, który zwie się po hebrajsku Abaddon, po grecku zaś Apollyon [to jest Niszczyciel].",
      "Tak przeszło pierwsze Biada, a oto dwa inne Biada następują.",
      "Szósty anioł zatrąbił. Wtedy usłyszałem głos wychodzący od czterech rogów złotego ołtarza, który stoi przed Bogiem.",
      "Głos ten rzekł do szóstego anioła, który miał trąbę: Rozwiąż czterech aniołów, którzy są spętani nad wielką rzeką Eufratem.",
      "Wtedy zostali zwolnieni z pęt czterej aniołowie, którzy stali w pogotowiu na godzinę, dzień, miesiąc i rok, by porazić śmiercią trzecią część ludzi.",
      "A liczba konnego wojska wynosiła dwadzieścia tysięcy razy dziesięć tysięcy. Tę liczbę słyszałem.",
      "Tak oto przedstawiały się w widzeniu oczom moim konie i jeźdźcy na nich siedzący: mieli pancerze ognistoczerwone, dymnoniebieskie i siarkowożółte. Głowy koni byty niby lwie głowy, a z pysków ich wybuchał ogień, dym i siarka.",
      "Od tych trzech plag: ognia, dymu i siarki, które wybuchały z ich pysków, zginęła jedna trzecia ludzkości.",
      "Bo moc koni jest w ich pyskach i w ogonach ich. Ogony ich podobne są do wężów, mają głowy i nimi wyrządzają wiele złego.",
      "A jednak reszta ludzi, którzy nie zostali zabici przez te plagi, nie czyniła pokuty i nie odwróciła się od dzieł rąk swoich: mianowicie od oddawania czci Boskiej demonom i bożkom uczynionym ze złota lub srebra, z miedzi, kamienia lub drzewa, bożkom, które nie mogą widzieć ni słyszeć, ni chodzić;",
      "a więc ludzie nie odwrócili się od zabójstw, które popełniali, ani od magii, którą uprawiali, ani od rozpusty i kradzieży swoich."
    ],
    [
      "Potem ujrzałem innego potężnego anioła, zstępującego z nieba. Obłok był mu osłoną, a nad głową jego rozbłysła tęcza. Oblicze jego jaśniało niby słońce, a nogi jego podobne były do słupów ognistych.",
      "W ręku zaś trzymał otwartą książeczkę. Postawiwszy swą prawą nogę na morzu, a lewą na ziemi,",
      "zawołał potężnym głosem; a zdawało się, że lew ryczy. Na wołanie jego odezwał się głos siedmiu gromów.",
      "A kiedy przebrzmiało owe siedem gromów, zamierzałem zabrać się do pisania. Lecz wtedy usłyszałem głos z nieba, który [mi] rzekł: Przyłóż pieczęć na to, co zwiastowało siedem gromów! Nie zapisuj tego!",
      "A wówczas anioł, którego widziałem stojącego na morzu i na ziemi, podniósł swą prawicę ku niebiosom",
      "i przysiągł przez Żyjącego na wieki wieków, który stworzył niebo i to, co w nim jest, oraz ziemię i to, co na niej jest, i morze, i to co w nim jest: Nie będzie więcej czasu.",
      "W tych dniach zaś, kiedy siódmy anioł gotować się będzie, aby zatrąbić, dokonana już będzie tajemnica Bożego wyroku, jak to zapowiedział prorokom, sługom swoim.",
      "I usłyszałem głos z nieba mówiący znowu do mnie tymi słowy: „Idź i weź otwartą książeczkę, którą trzyma w swym ręku anioł stojący na morzu i na ziemi.",
      "Poszedłem więc do anioła prosząc go, aby mi dał książeczkę. A on rzekł do mnie: Weź ją i połknij. Wnętrzności twe napełni ona co prawda goryczą, lecz w ustach twych słodka będzie jak miód.",
      "Wziąłem więc książeczkę z ręki anioła i połknąłem ją. W ustach mych była słodka jak miód. Lecz kiedy ją spożyłem, wnętrzności moje napełniły się goryczą.",
      "Wtedy powiedziano mi: Musisz po raz wtóry głosić proroctwa o wielu ludach, narodach, językach i królach."
    ],
    [
      "Podano mi trzcinę podobną do laski mierniczej i powiedziano: Powstań i zmierz świątynię Bożą, ołtarz i modlących się w niej.",
      "Lecz wyłącz dziedziniec zewnętrzny i nie mierz go. Bo wydany został w ręce pogan, którzy miasto święte w przeciągu czterdziestu dwóch miesięcy tratować będą.",
      "A moim dwom świadkom dam rozkaz, aby, obleczeni w wory pokutne, przez tysiąc dwieście sześćdziesiąt dni jako prorocy głosili nauki.",
      "Oni to są owymi dwiema oliwkami i dwoma świecznikami, które stoją przed Panem ziemi.",
      "Gdy ktoś chce im krzywdę wyrządzić, ogień wybucha z ich ust i pożera ich wrogów; jeśliby ktoś chciał im krzywdę wyrządzić, musi taką śmiercią zginąć.",
      "Mają moc zamknąć niebo, aby nie padał deszcz w dniach ich nauczania. I mają moc nad wodami, mogą zamienić je w krew i mogą porazić ziemię wszelakimi plagami, ilekroć zechcą.",
      "A ilekroć dokonają już swego zadania, by dawać świadectwo, bestia wychodząca z przepaści stoczy z nimi bój, zwycięży ich i pomorduje.",
      "A ciała ich leżeć będą na rynku wielkiego miasta, które nazywa się w przenośni Sodomą i Egiptem - tam gdzie też Pan ich był ukrzyżowany.",
      "Ludzie z różnych narodów, pokoleń, języków i ludów spoglądać będą przez trzy i pół dnia na ich ciała i nie dozwolą złożyć ich w grobie.",
      "Mieszkańcy ziemi mają z nich uciechę i radują się głośno posyłając podarki jedni drugim, ponieważ ci dwaj prorocy sprawiali udrękę mieszkańcom ziemi.",
      "Lecz po upływie trzech i pół dnia wstąpiło w nich życiodajne tchnienie, od Boga pochodzące: powstali znów na swe nogi, a strach wielki padł na tych, którzy na nich spoglądali.",
      "Wtedy usłyszeli potężny głos z nieba mówiący im: Wstąpcie tu! I wstąpili w obłoku do nieba, na oczach' swych nieprzyjaciół.",
      "Tej samej godziny nastało wielkie trzęsienie ziemi. Dziesiąta część miasta zapadła się i siedem tysięcy ludzi znalazło śmierć w tym trzęsieniu ziemi. A reszta, strachem zdjęta, oddała cześć Bogu na niebiesiech.",
      "Drugie Biada minęło; oto trzecie Biada nadejdzie niebawem.",
      "Siódmy anioł zatrąbił. Wówczas usłyszano w niebie potężne głosy, które mówiły: „Panowanie nad światem przeszło teraz do Pana naszego i do Pomazańca jego. Będzie królował na wieki wieków [Amen.].",
      "A dwudziestu czterech starców, którzy siedzą na swych tronach w obliczu Bożym, padło na twarz i oddało Bogu cześć mówiąc:",
      "Panie Boże wszechmogący, który jesteś i który byłeś [i który masz przyjść], dziękujemy ci, że przejąłeś twą potężną władzę i panowanie.",
      "Narody zacięły się w gniewie. A wtedy zawrzał i w tobie gniew i nadszedł czas, w którym ma odbyć się sąd nad umarłymi i w którym dana ma być nagroda sługom twoim: prorokom i świętym oraz tym, którzy boją się imienia twego, małym i wielkim; i czas zatraty dla tych, którzy sprowadzają zatratę na ziemię.",
      "Wtedy otwarła się świątynia Boga w niebie i arka przymierza stała się widoczna w świątyni jego. Potem rozbłysły błyskawice i nastąpił silny grzmot, trzęsienie ziemi i grad wielki."
    ],
    [
      "Wielki znak ukazał się na niebie: Niewiasta obleczona w słońce, księżyc pod jej stopami, a na głowie jej korona z dwunastu gwiazd.",
      "Była brzemienna i krzyczała w bólach i mękach porodu.",
      "Inny jeszcze znak ukazał się na niebie: Ogromny smok, rudy, mający siedem głów i dziesięć rogów, i siedem koron na głowach jego.",
      "Ogonem swym zmiótł z nieba trzecią część gwiazd i zrzucił je na ziemię. A smok stanął naprzeciw niewiasty, która miała porodzić, aby pożreć jej dziecię, gdy je porodzi.",
      "I porodziła syna, który ma rządzić wszystkimi narodami żelaznym berłem (por. Ps 2, 9).",
      "Lecz syn jej został porwany do Boga, na tron jego. Niewiasta zaś uciekła na pustynię, gdzie Bóg przygotował jej miejsce, aby ją tam żywiono przez tysiąc dwieście sześćdziesiąt dni.",
      "I powstała [wielka] walka w niebie. Michał i aniołowie jego walczyli ze smokiem; i smok walczył oraz aniołowie jego.",
      "Lecz nie dotrzymali pola i nie było już dla nich miejsca w niebie.",
      "Tak został powalony ów wielki smok: ów dawny wąż, zwany Diabłem i Szatanem, który zwodzi wszystek świat. Strącony został na ziemię, a wraz z nim zostali strąceni aniołowie jego.",
      "Wtedy usłyszałem potężny głos wołający w niebie: Teraz nastąpiło zbawienie, moc i królestwo Boga naszego oraz władanie Pomazańca Tego. Strącony został oskarżyciel braci naszych, który oskarża ich przed Bogiem naszym we dnie i w nocy.",
      "Zwyciężyli go mocą krwi Baranka i mocą słowa, któremu świadectwo dali; a Tycie swe cenili tak mało, że woleli raczej śmierć.",
      "Przeto weselcie się, niebiosa i wy, mieszkańcy niebios! Biada ziemi i morzu! Bo diabeł zstąpił do was we wściekłej złości, wiedząc, że mało ma czasu.",
      "Gdy smok spostrzegł, że został strącony na ziemię, zaczął prześladować niewiastę, która porodziła syna.",
      "Lecz niewieście dano dwa skrzydła wielkiego orła, aby leciała na pustynię, na miejsce swoje, gdzie ją żywią, z dala od węża, przez czas, przez dwa czasy i przez pół czasu.",
      "Wówczas wąż wyrzucił z paszczy swej za niewiastą strumień wody, aby ją rzeka porwała.",
      "Lecz ziemia przyszła niewieście z pomocą: ziemia otworzyła gardziel swoją i wchłonęła rzekę, którą smok wyrzucił z paszczy swojej.",
      "Wówczas smok zawrzał gniewem ku niewieście i poszedł, aby walczyć z resztą jej potomstwa, które zachowuje przykazania Boże i strzeże świadectwa Jezusa [Chrystusa]. (18) I stanął na wybrzeżu morskim."
    ],
    [
      "Wtedy ujrzałem bestię wychodzącą z morza. Miała dziesięć rogów i siedem głów; na swych rogach dziesięć koron, a na głowach swych imiona bluźniercze.",
      "A bestia, którą widziałem, podobna była do rysia. Łapy jej jako niedźwiedzie łapy, a paszcza jej jako lwia paszcza. I udzielił jej smok swej siły, swego tronu i władzy wielkiej.",
      "Ujrzałem, że jedna z jej głów była śmiertelnie ranna. Lecz śmiertelna rana została uleczona. Cały świat spoglądał pełen podziwu za bestią",
      "i składał pokłon smokowi, ponieważ dał 'on władzę bestii. Kłaniał się bestii mówiąc: „Któż jest podobny do bestii i kto może z nią walczyć?",
      "Dano jej pysk, który wygłaszał przechwałki i bluźnierstwa; i dozwolono jej tak poczynać sobie przez czterdzieści dwa miesiące.",
      "Rozwarła pysk swój, aby bluźnić przeciw Bogu, bluźnić imieniu jego i przybytkowi jego, to jest tym, którzy mieszkają w niebie.",
      "A nadto dozwolono jej toczyć walkę ze świętymi i zwyciężać ich. Dano jej nadto władzę nad wszystkimi narodami, pokoleniami, językami i ludami.",
      "Pokłon oddadzą mu wszyscy mieszkańcy ziemi, których imiona nie są od założenia świata zapisane w księdze żywota Baranka, na ofiarę zabitego.",
      "Kto ma uszy, niechaj słucha.",
      "Kto przeznaczony jest na niewolę, ten idzie w niewolę. Kto mieczem zabija, sam zginąć ma od miecza. Tu święci winni okazać wytrwałość i wiarę",
      "Ujrzałem jeszcze inną bestię, która z ziemi wychodziła. Miała dwa rogi jak baranek, a mówiła jak smok.",
      "Wykonuje pełnię władzy pierwszej bestii na oczach jej i doprowadza ziemię i mieszkańców jej do tego, że oddają cześć pierwszej bestii, której śmiertelna rana uleczona została.",
      "Czyni wielkie znaki. Zrzuca nawet na oczach ludzi ogień z nieba na ziemię.",
      "Przez znaki, które dano jej działać w obecności bestii, zwodzi mieszkańców ziemi, bo nakłania mieszkańców ziemi, aby wystawili posąg bestii, która ma ranę od miecza, a jednak do życia powróciła.",
      "Dano jej także moc tchnąć życie w posąg bestii, tak że posąg bestii przemówił i sprawił, że pomordowano wszystkich, którzy by nie pokłonili się posągowi bestii.",
      "Sprawiła, że wszystkim, wielkim i małym, bogatym i ubogim, wolnym i niewolnikom, nałożono znak na prawą rękę lub na czoło.",
      "Nikomu nie było wolno kupować lub sprzedawać, jeśliby nie miał znaku: imienia bestii lub liczby jej imienia.",
      "Tu potrzeba mądrości! Kto posiada rozum, niechaj wyliczy liczbę bestii; jest to liczba jakiegoś człowieka. A liczbą tą jest sześćset sześćdziesiąt sześć."
    ],
    [
      "Potem spojrzałem, a oto Baranek stał na górze Syjon. Przy nim stało sto czterdzieści cztery tysiące, którzy na czołach mieli wypisane imię jego i imię Ojca jego.",
      "I usłyszałem z nieba głos, niby szum licznych wód i niby odgłos potężnego grzmotu. Głos, który słyszałem, brzmiał jak gra harfiarzy, którzy uderzają w struny swych harf.",
      "Śpiewali jakby nową pieśń przed tronem, przed czterema istotami żyjącymi i przed starcami. Nikt nie mógł nauczyć się tej pieśni prócz stu czterdziestu czterech tysięcy tych, którzy zostali wykupieni z ziemi.",
      "Są to ci, którzy nie skalali się przez obcowanie z niewiastami i pozostali dziewiczymi. Idą za Barankiem, gdziekolwiek się zwróci. Są to ci, którzy odkupieni są spomiędzy ludzi, jako pierwociny dla Boga i dla Baranka.",
      "Żadne kłamstwo nie wyszło z ich ust. Bez skazy są [przed tronem Bożym].",
      "Potem ujrzałem innego anioła, lecącego wysoko na niebie. Ten miał odwieczne poselstwo zwiastować mieszkańcom ziemi, wszystkim narodom, pokoleniom, językom i ludom.",
      "Wołał potężnym głosem: „Boga się bójcie i oddajcie mu cześć! Nadeszła godzina sądu jego. Padajcie na twarze przed tym, który stworzył niebo i ziemię, morza i źródła wód.",
      "Za nim leciał drugi anioł wołając: „Padł, padł Babilon potężny, który poił wszystkie narody ognistym winem swej rozpusty.",
      "Za nim leciał trzeci anioł wołając silnym głosem: „Kto pokłon oddaje bestii i posągowi jej, kto nosi znak na czole lub na ręku swym,",
      "pić będzie wino gniewu Bożego, które bez przymieszki wody zostało wlane do kielicha pomsty jego. Ogniem i siarką dręczony będzie na oczach świętych aniołów i Baranka.",
      "Swąd ich męczarni wznosi się na wieki wieków. Ani za dnia, ani w nocy nie mają wytchnienia ci, którzy pokłon oddają bestii i posągowi jej i którzy noszą znak jej imienia.",
      "Tu okazuje się wytrwałość świętych, którzy zachowują przykazania Boże i wiarę w Jezusa.",
      "I usłyszałem głos z nieba, który [do mnie] mówił: Pisz: Błogosławieni odtąd umarli, którzy umierają w Panu! Zaprawdę, tak mówi Duch, niech odpoczną od trudów swych. Bo uczynki ich idą z nimi.",
      "I Spojrzałem, a oto obłok biały, a na obłoku siedział ktoś podobny do Syna Człowieczego. Na głowie swej miał złotą koronę, a w ręku swym ostry sierp.",
      "Inny anioł wystąpił ze świątyni i wołał potężnym głosem do tego, który siedział na obłoku: „Zapuść sierp swój i żnij! Nadeszła godzina żniw, bo dojrzało żniwo ziemi.",
      "A ten, który siedział na obłoku, zrzucił swój sierp na ziemię i zżęto zboże z ziemi.",
      "Potem wyszedł ze świątyni, która jest w niebie, inny anioł, niosąc również ostry sierp w ręku.",
      "I jeszcze inny anioł, mający władzę nad ogniem, postąpił od ołtarza. Potężnym głosem zawołał do tego, który miał ostry sierp: „Zapuść twój ostry sierp i zetnij grona ze szczepu winnego ziemi, bo grona jego już dojrzały.",
      "Wówczas anioł rzucił swój [ostry] sierp na ziemię, ściął grona ze szczepu winnego ziemi i wrzucił je do wielkiej tłoczni gniewu Bożego.",
      "Tłocznię deptano poza miastem, a krew popłynęła z tłoczni, aż dosięgła wędzideł końskich, na przestrzeni tysiąca sześciuset stadiów."
    ],
    [
      "Ujrzałem inny znak na niebie, ogromny i przedziwny: Siedmiu aniołów z siedmioma ostatnimi plagami, w których miała się dopełnić miara gniewu Bożego.",
      "Ujrzałem jakby morze kryształowe, z ogniem zmieszane. Nad tym kryształowym morzem stali ci, którzy odnieśli zwycięstwo nad bestią i nad posągiem jej, i nad liczbą jej imienia, a w ręku trzymali harfy Boże.",
      "Śpiewają pieśń Mojżesza, sługi Bożego, i pieśń Baranka: Wielkie i przedziwne są dzieła twoje, Panie Boże wszechmogący. Sprawiedliwe i prawdziwe są drogi twoje, Królu narodów.",
      "Któż by nie bał się ciebie, Panie? Któż by nie chciał wielbić twego imienia? Ty sam jesteś święty! Wszystkie narody przyjdą i pokłonią się tobie, bo okazały się sprawiedliwe sądy twoje.",
      "Potem ujrzałem, jak otwarła się w niebie świątynia z przybytkiem przymierza. 15:6 Ze świątyni wystąpiło siedmiu aniołów z siedmioma plagami. Byli odziani w czyste płótno lśniące, a piersi mieli przepasane złotymi pasami.",
      "- - -",
      "Jedna z czterech istot żyjących podała siedmiu aniołom siedem złotych czasz, pełnych gniewu Boga, który żyje na wieki wieków.",
      "Wtedy napełniła się świątynia dymem majestatu i potęgi Bożej. Nikt nie mógł wstąpić do świątyni, dopóki nie dokona się siedem plag siedmiu aniołów."
    ],
    [
      "Usłyszałem potężny głos wołający ze świątyni do siedmiu aniołów: Idźcie i wylejcie na ziemię siedem czasz gniewu Bożego.",
      "Pierwszy poszedł i wylał swą czaszę na ziemię. Wówczas wrzody złośliwe i bolesne okryły tych ludzi, którzy mieli na sobie znak bestii i którzy kłaniali się jej posągowi.",
      "Drugi wylał swą czaszę na morze. I stało się niby krew umarłego, a wszelka żyjąca istota, która znajduje się w morzu, zginęła.",
      "Trzeci wylał swą czaszę na rzeki i źródła wód i stały się krwią.",
      "Wtedy usłyszałem, jak rzekł anioł wód: „Sprawiedliwy jesteś [Panie], który jesteś i który byłeś, ty Święty: że taki wyrok wydałeś!",
      "Ponieważ przelewali krew świętych i proroków, dałeś im także krew do picia. Zasłużyli sobie na to.",
      "I usłyszałem wołanie od ołtarza: Zaiste, Panie Boże wszechmogący, prawdziwe i sprawiedliwe są wyroki twoje.",
      "Czwarty wylał swą czaszę na słońce. I dano mu moc niszczyć ludzi [żarem i] ogniem.",
      "Ludzie byli paleni wielkim żarem. A jednak bluźnili imieniu Boga, mającego władzę nad tymi plagami; nie chcieli wejść w siebie i nie oddali mu chwały.",
      "Piąty wylał swą czaszę na tron bestii; wtedy ciemności zaległy państwo jej, a ludzie gryźli swe języki z bólu",
      "i bluźnili Bogu niebios z powodu swego bólu i swych wrzodów; lecz nie czynili pokuty za uczynki swoje.",
      "Szósty wylał czaszę swą na wielką rzekę Eufrat. Wtedy wyschła woda jej, aby stała otworem droga dla królów ze Wschodu.",
      "I ujrzałem, jak wychodziły trzy nieczyste duchy, jakby żaby, z paszczy smoka, z paszczy bestii i z ust fałszywego proroka.",
      "Są to duchy demonów, które znaki czynią i które udają się do królów całej ziemi, aby zebrać ich do walki na wielki dzień Boga wszechmogącego.",
      "Oto nadchodzę jak złodziej. Błogosławiony, kto czuwa i strzeże szat swoich, aby nie musiał chodzić nago i żeby nie widziano sromoty jego.",
      "I zebrali ich na miejscu, zwanym po hebrajsku Armagedon.",
      "Siódmy wylał czaszę swą na powietrze. Wówczas odezwał się ze świątyni od tronu głos potężny: „Dokonało się!",
      "Wówczas nastąpiły błyskawice, grzmoty i pioruny; i powstało wielkie trzęsienie ziemi, tak straszne, jakiego nie było jeszcze, odkąd ludzie żyją na ziemi.",
      "Wielkie miasto rozpadło się na trzy części, a miasta pogan legły w ruinach. Tak to wspomniano przed Bogiem na wielki Babilon i podano mu do picia puchar z winem gniewu pomsty jego.",
      "Znikły wszystkie wyspy i nie widziano więcej gór.",
      "Ogromne, cetnarowe kawały gradu spadały z nieba na ludzi. Lecz ludzie bluźnili Bogu z powodu plagi gradu, bo plaga ta była okropna."
    ],
    [
      "Wtedy przystąpił jeden z siedmiu aniołów, którzy mieli siedem czasz, i rzekł do mnie: Przyjdź, ukażę ci sąd nad wielką rozpustnicą, która rozsiadła się nad wieloma wodami.",
      "Królowie ziemi cudzołożyli z nią, a mieszkańcy ziemi upijali się winem jej sprośności.",
      "Potem uniósł mnie w duchu na pustynię. I ujrzałem niewiastę, siedzącą na bestii szkarłatnej; bestia była pokryta bluźnierczymi imionami i miała siedem głów i dziesięć rogów.",
      "Niewiasta zaś przybrana była w purpurę i szkarłat i przebogato ozdobiona złotem i drogimi kamieniami oraz perłami. W ręku swym trzymała puchar złoty, pełen jej szkaradnego i nieczystego nierządu.",
      "Na swym czole miała wypisane tajemnicze imię: Wielki Babilon, matka rozpustnic i plugastwa ziemi.",
      "Widziałem tę niewiastę upitą krwią świętych i krwią męczenników Jezusa. A ujrzawszy ją zadziwiłem się bardzo.",
      "Wtedy odezwał się do mnie anioł w te słowa: Dlaczego ogarnia cię takie zdziwienie? Wyjaśnię ci tajemnicę niewiasty i bestii mającej siedem głów i dziesięć rogów, która ją niesie.",
      "Bestia, którą widziałeś, była i już jej nie ma, ale wyjdzie z przepaści i pójdzie na zagładę. Na widok bestii, która była, której już nie ma, lecz która znów nadejdzie, zadziwią się mieszkańcy ziemi, których imiona nie są zapisane od początku świata w księdze żywota.",
      "Tu potrzeba rozumu wespół z mądrością. Siedem głów oznacza siedem pagórków, na których rozsiadła się niewiasta; równocześnie oznacza siedmiu królów.",
      "Pięciu padło, jeden jeszcze istnieje, a inny jeszcze nie nadszedł; a gdy nadejdzie, będzie mógł tylko krótko pozostać.",
      "Bestia, która była, a której już nie ma, jest ze swej strony ósmym. Wywodzi się z owych siedmiu i idzie na zatracenie.",
      "Dziesięć rogów zaś, które widziałeś, oznacza dziesięciu królów, którzy nie objęli jeszcze swego władania, lecz na jedną godzinę otrzymają władzę królewską wespół z bestią.",
      "Jedna wspólna myśl im przyświeca; swą moc i swą władzę oddają bestii.",
      "Ci będą wojnę toczyć z Barankiem. Lecz Baranek zwycięży ich, bo jest Panem panów i Królem królów; a wespół z Barankiem odniosą zwycięstwo ci, którzy są powołani i wybrani oraz wierni.",
      "I powiedział mi jeszcze to: „Wody, któreś ujrzał, a nad którymi rozsiadła się rozpustnica, są to ludy i tłumy ludzkie, narody i języki.",
      "Dziesięć rogów, które ujrzałeś, oraz bestia to są ci, co będą mieli rozpustnicę w nienawiści, opustoszą ją i ogołocą; ciało jej pożrą i spalą ją w ogniu.",
      "Bo Bóg pobudził ich serca, żeby wykonali wyroki jego i oddali jednomyślnie swe królewskie władanie bestii aż do czasu, kiedy wypełnią się słowa Boże.",
      "Niewiasta, którą widziałeś, to owo wielkie miasto, które dzierży władzę nad królami ziemi."
    ],
    [
      "Potem ujrzałem innego anioła, zstępującego z nieba. Miał wielką moc, a ziemia rozjaśniła się od blasku jego.",
      "Zawołał potężnym głosem: Upadł, upadł Babilon, stolica wielka. Stała się mieszkaniem demonów i schroniskiem dla duchów' nieczystych wszelkiego rodzaju, schroniskiem dla wszelkiego ptactwa nieczystego i obmierzłego.",
      "Bo wszystkie narody piły wino pomsty jej nierządu. Królowie ziemi nierząd z nią uprawiali, a kupcy tej ziemi porastali w bogactwa z nadmiaru jej przepychu.",
      "Usłyszałem jeszcze inny glos, wołający z nieba: Wyjdźcie z niej, ludu mój, abyście nie stali się uczestnikami jej grzechów i nie byli dotknięci plagami, które na nią spadną.",
      "Grzechy jej piętrzą się aż po samo niebo, a Bóg wspomniał na jej nieprawości.",
      "Odpłaćcie jej, wet za wet, za to, co [wam] uczyniła; oddajcie jej w dwójnasób, według jej uczynków! Puchar, z którego pić dawała, napełnijcie dla niej winem o podwójnej mocy!",
      "Zadajcie jej tyle męczarni i żałości, ile się wynosiła i żyła w rozkoszach. W sercu swym powiada: Na tronie zasiadam jako królowa, wdową nie jestem i nie doznam nigdy żałości.",
      "Dlatego spadną na nią plagi, w jednym dniu śmierć, smutek, głód; i w ogniu będzie spalona. Bo mocny jest Pan Bóg, który ją sądzi.",
      "Królowie ziemi, którzy z nią nierząd uprawiali i w rozkoszach żyli, będą nad nią płakać i lamentować, gdy ujrzą dym jej pożaru.",
      "Stojąc z daleka, przejęci strachem wobec jej męczarni, wołać będą: Biada, biada, wielka stolico, Babilonie, miasto władne! W jednej, jedynej godzinie nastąpił sąd nad tobą! '",
      "Także kupcy ziemi płakać będą nad nią, w smutku pogrążeni. Bo nikt już towarów od nich nie odkupuje",
      "Towaru ze złota, srebra, drogich kamieni i pereł, bisioru, purpury, jedwabiu i szkarłatu; różnorakiego drzewa tujowego i naczynia z kości słoniowej, różnorakiego naczynia z drzewa drogocennego, z brązu, żelaza i marmuru; 18:13 cynamonu i balsamu, korzeni, maści i kadzideł, wina, oliwy, mąki czystej i pszenicy, bydła, owiec, koni i wozów, niewolników i poddanych.",
      "- - -",
      "Owoce, które radowały serce twoje, przepadły ci. Wszystka wspaniałość i blask przepadł ci i nie powróci już nigdy.",
      "Kupcy, którzy handlowali tymi towarami i którzy na niej się wzbogacili, płacząc i narzekając staną z daleka, przejęci strachem wobec jej męczarni, i zawołają:",
      "Biada, biada ci, miasto wielkie, przyodziane w płótno, purpurę i szkarłat, bogato ozdobione złotem, drogimi kamieniami i perłami:",
      "w jednej, jedynej godzinie takie bogactwa uległy zniszczeniu! Wszyscy sternicy, przewoźnicy nadbrzeżni i żeglarze oraz ci, co na morzu się trudzą, stanęli z daleka",
      "i zawołali patrząc na dym jego pożaru: Gdzież było miasto, które równać się mogło z tą wielką stolicą?",
      "A sypiąc proch na głowy swoje wołali płacząc i zawodząc: Biada, biada! Wielka ta stolica, której skarbami wzbogacili się wszyscy właściciele morskich okrętów, opustoszała w jednej godzinie!",
      "Niebo, raduj się z jej losu! I wy, święci i apostołowie, i prorocy [radujcie się!]. Bo Bóg pomścił was na niej.",
      "Wtedy potężny anioł uniósł kamień wielkości kamienia młyńskiego, wrzucił go do morza i rzekł: Z taką siłą zostanie strącony wielki Babilon i istnieć przestanie.",
      "Gra harfiarzy i śpiew ani muzyka flecistów i trębaczy już w tobie rozlegać się nie będzie! Nie powstanie już w tobie mistrz jakiejkolwiek sztuki. Nie posłyszy już nikt w tobie kołatania młynów.",
      "Nigdy już nie rozświeci się w tobie światło lampy. Głosu oblubieńca i oblubienicy nikt w tobie nie posłyszy. Kupcy twoi byli wielkimi tego świata. Wszystkie narody dały się omamić twymi czarami.",
      "Krew proroków i świętych, i pomordowanych na ziemi przylgnęła do niego."
    ],
    [
      "Potem usłyszałem potężny głos, a zdawało się, że śpiewają liczne rzesze w niebie: Alleluja, zbawienie, chwała i moc należą do Boga naszego!",
      "Bo prawdziwe i sprawiedliwe są sądy jego. Osądził wielką nierządnicę, która znieprawiała ziemię nierządem swoim, i pomścił krew sług swoich, którą ociekają ręce jej.",
      "I śpiewali dalej: Alleluja! Dym z niej wznosi się na wieki wieków.",
      "Dwudziestu czterech starców padło na kolana oraz cztery istoty żyjące i Bogu, który siedzi na tronie, oddali cześć mówiąc: Amen! Alleluja!",
      "A od tronu rozległ się głos, który mówił: Oddajcie Bogu naszemu chwałę, wszyscy słudzy jego, którzy się go boicie, mali i wielcy.",
      "Potem usłyszałem jakby głos rzeszy wielkiej, jakby szum licznych wód, jakby huk silnych grzmotów wołający: Alleluja! Pan Bóg nasz wszechmogący objął panowanie.",
      "Radujmy się i weselmy, i oddajmy mu chwałę, bo nadeszły gody Baranka, a oblubienica jego jest gotowa.",
      "Dano jej przyodziać się w lśniąco czysty bisior. - Bisior oznacza sprawiedliwe uczynki świętych.",
      "Potem rzekł do mnie: „Napisz: Błogosławieni ci, którzy wezwani są na weselną ucztę Baranka! I dodał: To są prawdziwe słowa Boże.",
      "Wtedy padłem mu do stóp, aby mu cześć oddać. Lecz on rzekł do mnie: Nie czyń tego! Jestem tylko współsługą twoim oraz braci twoich, którzy mają świadectwo Jezusa. Bogu cześć oddawaj! Świadectwem Jezusa jest duch proroctwa.",
      "Ujrzałem niebo otwarte, a oto biały koń. Ten, który siedział na nim, nazywa się Wierny i Prawdziwy: Sprawuje sądy sprawiedliwe i prowadzi bój.",
      "Oczy jego świecą jak płomień ognisty. Na głowie ma wiele diademów i imię wypisane, którego nikt nie zna, tylko on sam.",
      "Odziany jest szatą zanurzoną we krwi. A imię jego Słowo Boga.",
      "Zastępy niebieskie, przyodziane w bisior lśniąco biały, towarzyszyły mu na białych koniach.",
      "Z ust jego wychodzi ostry miecz; nim pobić ma narody. Będzie nimi rządził żelaznym berłem; i deptać będzie prasę wina strasznego gniewu Boga wszechmogącego.",
      "Na płaszczu swym, w okolicy biodra, ma wypisane imię: Król królów, Pan panujących.",
      "Potem ujrzałem anioła, stojącego w słońcu. Wołał głosem potężnym do wszystkich ptaków, które leciały poprzez przestworza niebieskie: „Przybywajcie, zgromadźcie się na wielką ucztę Bożą!",
      "Macie pożerać ciała królów, ciała wodzów i ciała mocarzy, ciała koni i ich jeźdźców, ciała wszelkich wolnych ludzi i niewolników, małych i wielkich.",
      "Ujrzałem bestię i królów ziemi oraz wojska ich, zebrane, aby stoczyć bitwę z tym, który siedział na koniu, i z wojskiem jego.",
      "Bestia została schwytana, a wraz z nią fałszywy prorok, który przed nią czynił znaki cudowne i za ich pomocą zwodził tych, którzy przyjęli znamię bestii i posągowi jej cześć oddawali. Oboje zostali żywcem wrzuceni do ognistego jeziora, gorejącego siarką.",
      "A pozostali znaleźli śmierć przez miecz, wychodzący z ust siedzącego na koniu. Wszystkie ptaki nasyciły się ciałami ich."
    ],
    [
      "Ujrzałem anioła zstępującego z nieba. W ręku swym trzymał klucz-do przepaści i łańcuch wielki.",
      "Pochwycił smoka, węża starego, którym jest diabeł i szatan, związał go na tysiąc lat",
      "i wrzucił go do przepaści. Potem zamknął ją i położył pieczęć na niej. Nie miał on więcej zwodzić narodów, dopóki nie upłynie owych tysiąc lat. A potem ma być spuszczony z łańcucha na krótki czas.",
      "Ujrzałem trony, na których rozsiedli się ci, którym dano władzę sądzenia. I widziałem dusze tych, którym z powodu świadectwa złożonego dla Jezusa i z powodu słowa Bożego pościnano głowy; i wszystkich, którzy nie oddali czci bestii ani posągowi jej i którzy nie mieli znaku jej na czole ani na ręku. Żyli i królowali wespół z Chrystusem tysiąc lat.",
      "Pozostali umarli nie żyli, dopóki nie zakończyło się owo tysiąclecie. To jest pierwsze zmartwychwstanie.",
      "Błogosławiony i święty, kto ma udział w pierwszym zmartwychwstaniu. Nad takimi nie ma władzy druga śmierć. Będą kapłanami Boga i Chrystusa i królować będą wraz z nim tysiąc lat.",
      "A kiedy upłynie owych tysiąc lat, szatan zostanie zwolniony ze swego więzienia.",
      "Wówczas wyruszy, by zwodzić narody na czterech krańcach ziemi, Goga i Magoga, i aby zebrać je do walki. A liczba ich jak piasek morski.",
      "Idą poprzez świat szeroki i okrążają obóz świętych i miasto umiłowane. Lecz ogień spada z nieba i pochłania ich.",
      "A diabeł, który ich zwodził, zostanie strącony do jeziora ognia i siarki, gdzie znajduje się także bestia i fałszywy prorok; a męki ich trwać będą dzień i noc, przez wieczność całą.",
      "Potem ujrzałem wielki tron błyszczący i tego, który na nim siedział. Przed obliczem jego pierzchła ziemia i niebo, i nie było już miejsca dla nich.",
      "Widziałem, jak stali przed tronem ci, którzy byli umarli, wielcy i mali. A potem otworzono księgi. Otworzono jeszcze inną księgę, księgę żywota. Potem odbył się sąd nad umarłymi według uczynków ich, na podstawie tego, co w księgach było napisane.",
      "Morze wydało umarłych, którzy w nim się znajdowali; podobnie wydały swych umarłych śmierć i otchłań. Każdego osądzono według uczynków jego.",
      "Śmierć i otchłań zostały wrzucone do jeziora ognistego. To jest śmierć druga, jezioro ogniste.",
      "Kto nie był zapisany w księdze żywota, został wrzucony do jeziora ognistego."
    ],
    [
      "Potem ujrzałem nowe niebo i nową ziemię. Pierwsze niebo i pierwsza ziemia przeszły, morza także już nie ma.",
      "Potem ujrzałem [ja, Jan] święte miasto, nowe Jeruzalem, zstępujące z nieba od Boga. Było przybrane jak oblubienica, która przyozdobiła się dla oblubieńca swego.",
      "Usłyszałem też głos potężny, rozlegający się od tronu: Oto przybytek Boga między ludźmi! Zamieszka wśród nich. Ludem jego będą, a on, Bóg, będzie z nimi.",
      "Otrze wszelką łzę z oczu ich. Nie będzie już śmierci ani smutku, narzekania i cierpienia już nie będzie. Bo minęło, co było ongiś.",
      "Ten, który siedział na tronie, rzeki: „Oto wszystko nowym czynię. I dodał: „Napisz to: Słowa te są wiarogodne i prawdziwe.",
      "I mówił do mnie jeszcze: „Stało się. Jam jest Alfa i Omega, Początek i Koniec. Pragnącemu dam pić darmo ze źródła wody żywota.",
      "Kto zwycięży, otrzyma to jako dziedzictwo. Będę mu Bogiem, a on synem mi będzie.",
      "Lecz udziałem tchórzów, niewiernych, nieczystych, morderców, nierządników, czarowników, bałwochwalców i kłamców wszystkich będzie gorejące jezioro ognia i siarki. To jest śmierć druga.",
      "I przyszedł jeden z siedmiu aniołów z siedmioma czaszami, które napełnione były siedmioma ostatnimi plagami, i rzekł do mnie: Przyjdź, pokażę ci oblubienicę, małżonkę Baranka.",
      "I uniósł mnie w duchu na górę wielką i wysoką, i ukazał mi święte miasto Jeruzalem, zstępujące w chwale Bożej z nieba od Boga.",
      "Mieniło się jak bardzo kosztowny kamień, jak jaspis, który błyszczy niby kryształ.",
      "Miało wielki i wysoki mur z dwunastoma bramami. Na bramach stało dwunastu aniołów: były też na nich wypisane imiona należące do dwunastu pokoleń Izraela.",
      "Od wschodu trzy bramy, od północy trzy bramy, od południa trzy bramy i od zachodu trzy bramy.",
      "Mur miasta miał dwanaście kamieni węgielnych; na nich wypisane było dwanaście imion: dwunastu apostołów Baranka.",
      "A ten, który mówił ze mną, miał miarę, trzcinę złotą, aby zmierzyć miasto, bramy jego i mur jego.",
      "Miasto jest zbudowane w czworoboku, a długość jego równa się szerokości. I zmierzył miasto [złotą] trzciną poprzez dwanaście tysięcy stadiów: długość jego, szerokość i wysokość są równe.",
      "I zmierzył mur jego na przestrzeni stu czterdziestu czterech łokci; jest to miara używana przez ludzi, którą posługuje się także anioł.",
      "Mur miasta zbudowany był z jaspisu, a miasto samo było ze szczerego złota, czystego jak szkło.",
      "Kamienie węgielne muru miejskiego ozdobione są szlachetnymi kamieniami wszelakiego rodzaju; pierwszy kamień węgielny to jaspis; drugi - szafir; trzeci - chalcedon; czwarty szmaragd;",
      "piąty - sardonyks; szósty - karneol; siódmy - chryzolit; ósmy - beryl; dziewiąty - topaz; dziesiąty - chryzopraz; jedenasty - hiacynt; dwunasty -ametyst.",
      "A dwanaście bram to dwanaście pereł; każda brama była z jednej perły. A ulice miasta są ze szczerego złota, jakby ze szkła przejrzystego.",
      "Świątyni w nim nie widziałem, bo Pan Bóg wszechmogący oraz Baranek jest świątynią jego.",
      "A miasto nie potrzebuje już słońca ani księżyca, aby mu świeciły; bo jasność Boża oświeca je, a Baranek jest pochodnią jego.",
      "Narody będą chodzić poprzez jego światłość, a królowie ziemi wnoszą do niego wspaniałość [chwałą] swoją.",
      "Bram jego nie zamyka się za dnia, a nocy tam już nie ma.",
      "Wniosą do niego wspaniałość i skarby narodów.",
      "Nic nieczystego nie wejdzie do niego, żaden złoczyńca ani kłamca, jedynie ci, którzy są zapisani w księdze żywota Baranka."
    ],
    [
      "I ukazał 'mi wypływającą z tronu Boga i Baranka rzekę wody żywota, która jaśniała jak kryształ.",
      "W środku ulicy miasta i po obu stronach rzeki stało drzewo żywota, które rodzi dwanaście owoców; co miesiąc rodzi owoc swój. Liście drzewa są lekiem dla na rodów.",
      "Nie będzie już niczego, co jest dotknięte przekleństwem. Tron Boga i Baranka będzie w nim, a słudzy jego cześć mu oddawać będą.",
      "Spoglądać będą na oblicze jego, a imię jego nosić będą na czołach swoich.",
      "Nocy już nie będzie. Nie będzie już trzeba światła pochodni ani światła słońca, bo Pan Bóg będzie ich światłością. I będą królować na wieki wieków:",
      "I rzekł do mnie: Słowa te są wiarogodne i prawdziwe. Pan Bóg duchów proroczych posłał anioła swego, aby oznajmić swym sługom, co ma nastąpić niebawem.",
      "Oto nadchodzę wkrótce. Błogosławiony ten, kto prorocze słowa tej księgi bierze do serca.",
      "Ja, Jan, słyszałem to i widziałem. A kiedy to usłyszałem i ujrzałem, padłem do stóp aniołowi, który mi te rzeczy ukazał, aby oddać mu cześć.",
      "Lecz on rzekł do mnie: Nie czyń tego! Jestem tylko współsługą twoim i braci twoich proroków oraz tych, którzy [prorocze] słowa tej księgi do serca biorą. Bogu oddawaj cześć!",
      "Potem rzekł do mnie Nie pieczętuj proroczych słów tej księgi; czas bowiem bliski jest.",
      "Niech złoczyńcy popełniają jeszcze więcej złości, a nieczyści jeszcze więcej nieczystości. Sprawiedliwy zaś niechaj postępuje jeszcze sprawiedliwiej, a święty niechaj się jeszcze więcej uświęca.",
      "Oto przychodzę wkrótce, a ze mną nagroda moja, aby oddać każdemu według uczynków tego.",
      "Jam jest Alfa i Omega, 'Pierwszy i Ostatni, Początek i Koniec. 22:14 Błogosławieni, którzy obmywają swe szaty [we krwi Baranka]! Będą mieli prawo do drzewa żywota i wejdą przez bramy do miasta.",
      "- - -",
      "Poza murami zaś pozostaną psy, czarownicy, nierządnicy, mordercy, bałwochwalcy i wszyscy ci, którzy kochają kłamstwo i czynią je.",
      "Ja, Jezus, posłałem mego anioła, aby zaniósł wam to świadectwo dla gmin. Jam jest korzeń i szczep Dawidowy, błyszcząca gwiazda poranna.",
      "Duch i oblubienica wołają: Przyjdź! Kto to słyszy, niech powtórzy: Przyjdź! Kto pragnie, niechaj przyjdzie; kto pożąda, niechaj za darmo bierze wodę żywota.",
      "Oświadczam każdemu, kto słucha proroczych słów tej księgi: Kto do nich coś doda, temu Bóg zada plagi, o których napisano w tej księdze.",
      "Kto ujmie coś ze słów tej proroczej księgi, temu Bóg odbierze jego udział w drzewie żywota i w mieście świętym, o których w tej księdze napisano.",
      "Ten, który to zaświadcza, mówi: Tak, nadejdę wkrótce. Amen. Przyjdź, Panie Jezu!",
      "Łaska Pana Jezusa [Chrystusa] niechaj będzie ze wszystkimi świętymi! Amen."
    ]
  ]
]